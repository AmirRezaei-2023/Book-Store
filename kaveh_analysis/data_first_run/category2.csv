id,name,description
346,دینی و مذهبی,موضوعات مربوط به دین و مذهب در این دسته از آثار، نقشی اساسی دارند و در کانون توجه نویسنده قرار دارند. نقد و تفسیر دیدگاه های مختلف دینی نیز در این کتاب ها به چشم می خورند.
327,روانشناسی,کتاب های روانشناسی به علم رفتار، تفکر و ذهن (بخش های خودآگاه و ناخودآگاه) می پردازند. هدف کلی این حوزه از دانش، به عنوان یک رشته ی دانشگاهی بسیار گسترده با گرایش هایی متنوع و مختلف، درک ویژگی های مغز، چگونگی کارکرد ذهن در شرایط مختلف و هر گونه واکنش ذهنی قابل بررسی است.
182,رمان,رمان یا داستان بلند، متنی روایتگر و داستانی است که در قالب نثر نوشته می شود. در قرن هجدهم کلمهٔ «رمان» بیشتر برای اشاره به قصّه های کوتاه در مورد عشق و توطئه به کار می رفت. در ۲۰۰ سال اخیر، رمان تبدیل به یکی از مهم ترین اشکال ادبی شده و سهم بسیار بزرگی از دنیای کتاب را به خود اختصاص داده است.
103,ادبیات داستانی,ادبیات داستانی، گونه ای پرطرفدار از ادبیات است که به مسائلی چون مشکلات اجتماعی، سیاسی و فرهنگی و وضعیت زندگی بشر می پردازد. نویسندگان ادبیات داستانی بر بررسی عمیق و باطنی کاراکترهای جذاب، چندوجهی و قابل باوری تمرکز دارند که داستان های درونی و ذهنیشان، پیشبرنده ی اتفاقات داستان اصلی است.
101,داستان تاریخی,داستان تاریخی نوعی از نگارش است که مرز میان تاریخ و ادبیات به شمار می رود. در این گونه کتاب ها معمولا از هیچ منبعی یاد نشده و یا از منابع کمی یاد می شود. در رمان تاریخی، دروغ یا حقیقت داشتن مطلب مهم نیست بلکه نوع نوشتار اهمیت دارد و اثر از نظر ادبی مورد ارزیابی قرار می گیرد. عنصر کلیدی در داستان های تاریخی این است که روایت کلی در گذشته جریان دارد و به مسائلی چون اخلاقیات، وضعیت اجتماعی و جزئیات دیگر یک دوره ی زمانی خاص در گذشته می پردازد. این گونه از ادبیات دارای زیر-ژانرهایی چون تاریخ متناوب (یا تاریخ بدیل) و داستان فانتزی تاریخی است.
142,ادبیات اسپانیا,ادبیات اسپانیا، شخصیت هایی چون دون کیشوت و دون خوان را به جهان معرفی کرده است. اختراع رمان در قرن شانزدهم، به ادبیات اسپانیا منسوب می شود. تاریخ پرفراز و نشیب و کهن این کشور، باعث به وجود آمدن گنجینه ای از آثار ارزشمند ادبی شده است.
335,تجارت و کسب و کار,کتاب های مربوط به حوزه ی تجارت، موضوعاتی چون چگونگی کارکرد عوامل تجاری، رویکردهای موفق کسب و کار، روش های مختلف کارآفرینی و سایر جنبه های تئوری و عملی دنیای تجارت را مورد بررسی و کنکاش قرار می دهند.
176,دهه 1920 میلادی,دهه ی 1920 میلادی، دوره ی پرفراز و نشیبی بود و تغییرات بزرگ متعددی در این دهه به وقوع پیوست. مدرنیسم، تقریبا بر همه ی جنبه های هنر، ادبیات و فرهنگ عامه ی مردم در این زمان تأثیر گذاشت و بهترین نامی که برای توصیف جنبش های ادبی و فرهنگی این دهه می توان انتخاب کرد، «تجربی» خواندن آن هاست. فیتزجرالد و همینگوی، محبوب ترین نویسندگان این دهه به حساب می آمدند.
170,دهه 1980 میلادی,نویسندگان در دهه ی 1980 میلادی، واکنش خود نسبت به تغییرات فرهنگی را در آثارشان به عموم نشان دادند. رویدادها و ویژگی های شاخص این دوره، مصرف گرایی، جنگ های فالک لند، رشد شرکت های خصوصی و بحران ایدز بود و نویسندگان ،علاوه بر پرداختن به این مسائل، سوالاتی درباره ی جنسیت، طبقه ی اجتماعی، نژاد و هویت ملی مطرح می کردند.
347,نمایشنامه درام,نمایشنامه هایی که در این دسته قرار می گیرند، به طور معمول ساختاری واقع گرایانه دارند و داستان آن ها، به چگونگی مواجهه ی شخصیت های مختلف با مشکلات درونی و بیرونی شان می پردازد.
354,نمایشنامه تاریخی,نمایشنامه های تاریخی، داستان خود را در بستر واقعه یا برهه ای تاریخی روایت می کنند و علاوه بر نقل اتفاقات داستانی، مخاطب خود را با بخشی مشخص از تاریخ آشنا می کنند.
167,دهه 2010 میلادی,دهه ای که بیش از هر وقت دیگری، پیشرفت های تکنولوژی و بالا رفتن روزافزون سرعت زندگی در آن به چشم می خورد. آثار ادبی این دهه به مسائلی چون فشارهای زندگی مدرن، گمگشتگی بشر در دنیای فناوری و بازگشت به عرفان ها و جهان بینی های گذشته برای کسب آرامش بیشتر می پردازند.
309,دهه 1780 میلادی,جنگ های انقلابی آمریکا، پیشرفت و گسترش انقلاب صنعتی و انتخاب دلار به عنوان واحد پول رسمی ایالات متحده را می توان جزء مهمترین رویدادهای دهه ی 1780 میلادی برشمرد که تأثیر زیادی بر فرهنگ و زندگی جوامع وقت داشت.
133,زندگی نامه,زندگی نامه یا سرگذشت نامه یا بیوگرافی سبکی در ادبیات است که مربوط می شود به شرح و توصیف رخدادها و روند زندگی یک یا چند نفر. بیشتر زندگینامه ها بر پایه یادداشت های شخصی افراد ترتیب داده می شوند و داستان هایی واقعی هستند و نه تخیلی. یک زندگی نامه به فهرست کردن اطلاعات در مورد یک شخص مانند زادگاه و زادروز و تاریخ رخدادها محدود نمی شود و به توضیح و گاه تحلیل رویدادها می پردازد.
561,مصاحبه,چیزی بهتر از صحبت های خود نویسنده یا هنرمند، نمی تواند از جنبه های مختلف شخصیتی و فکری او پرده بردارد. کتاب های موجود در این طبقه بندی، آثری هستند که از مصاحبه ها و گفت و گوهای نویسندگان شناخته شده و چهره های ادبی برجسته به وجود آمده اند و مخاطبین را با وجوهی جذاب از زندگی هنرمندان مورد علاقه ی خود آشنا می کنند.
147,ادبیات آلمان,نویسندگان آلمانی، از لوتر و گوته گرفته تا برشت و گونتر گراس، تأثیر عمیقی بر دنیای مدرن داشته اند. بسیاری از شاهکارهای ادبی آلمان به طور ویژه به مسائل اقتصادی و دینی پرداخته اند و می توان این آثار را واکنشی به تغییرات اجتماعی و سیاسی در گذشته ای اغلب خشونت بار و تراژیک ارزیابی کرد. اتفاقات جنگ جهانی دوم بر ادبیات غنی این کشور تأثیر زیادی گذاشت و نویسندگان آلمانی، داستان ها و تحلیل هایی جاودان از این رویدادها خلق کرده اند.
285,ادبیات نمایشی,ادبیات نمایشی، گونه ای از ادبیات است که برای اجرا در صحنهٔ تئاتر یا مکان های دیگر تنظیم و نوشته شده باشد و نمایشنامه، فیلمنامه و تعزیه نامه و امثال این ها را در بر می گیرد. گونه های مختلف ادبیات نمایشی تقریبا در همه ی جوامع ابتدایی و یا پیشرفته به چشم می خورند و در طول تاریخ، تأثیر شگرفی بر روند تکامل جوامع داشته اند.
337,هنری,کتاب های هنری عمدتا به شرح چگونگی خلق آثار دیداری، شنیداری، نمایشی و سایر قالب های هنری، توضیح جنبه های مختلف یک اثر هنری، زندگی هنرمندان بزرگ و تأثیرگذار تاریخ، نقد هنری، مطالعه ی تاریخ هنر، بررسی جنبه های زیبای شناسانه ی آثار هنری و دیگر حوزه های مربوط به هنر می پردازند.
680,نقد هنری,نقد هنری نقدی است که به بحث و ارزیابی در آثار هنر بصری می پردازد.منتقدان هنر معمولا آثار هنری را از جنبه های زیبایی شناسی یا تئوری زیبایی مورد نقد و بررسی قرار می دهند. یکی از اهداف نقد هنری دستیابی به مبنای عقلانی برای درک هنر است.انواع جنبش های هنری منجر به تقسیم نقد هنری به رویکردهای مختلفی گردیده، که هر کدام با استفاده از معیارهای مختلف خودشان به قضاوت بر روی آثار هنری می پردازند. رایج ترین این تقسیم بندی ها در حوزهٔ نقد، تقسیم آن به نقد و ارزیابی تاریخی (شکلی از تاریخ هنر) و نقد معاصر از کار توسط هنرمندان زنده است.
299,داستان عرفانی,داستان عرفانی، گونه ای از ادبیات است که موضوعاتی ذهنی و روحانی و تفکراتی چون گسترش آگاهی، معنویت، عرفان و فراروانشناسی را دست مایه ی پیشبرد داستان خود قرار می دهد. این ژانر گاها زیرمجموعه ی ژانر «داستان های گمانه زن» تلقی می شود.
105,ادبیات معاصر,تقریبا در اغلب زبان های زنده ی دنیا، مفهوم معاصر مبهم است، به خصوص وقتی که این واژه برای توصیف ادب و هنر به کار می رود. از یک منظر، قرن بیستم، و از منظری دیگر، زمان بعد از جنــگ جهانی دوم دوران معاصر به حساب می آید. عده ای نیز، از سال 1975 به بعد، یعنی بعد از پست مدرنیســم، را معاصر می دانند.ادبیات معاصر به دلیل نزدیکی بیشتر با زندگی مخاطبین امروزی، از اصلی ترین دسته بندی های ادبیات به شمار می آید.
148,ادبیات آمریکای لاتین,ادبیات آمریکای لاتین، شامل آثار ادبی شفاهی و مکتوبی می شود که به زبان های متعددی چون اسپانیایی، پرتغالی و زبان های بومی مناطق مختلف آمریکای مرکزی و جنوبی خلق شده اند. این گونه از ادبیات، در نیمه ی دوم قرن بیستم و عمدتا به خاطر موفقیت بین الملی سبکی به نام رئالیسم جادویی و ظهور نویسندگان صاحب سبک و جریان سازی چون گابریل گارسیا مارکز در سطح جهان شناخته شد. ادبیات آمریکای لاتین دارای فرهنگی غنی، پیچیده است که قدمت آن به چندین قرن گذشته بازمی گردد.
157,ادبیات کلمبیا,ادبیات کلمبیا به عنوان برونداد فرهنگ این کشور، به خاطر وجود فرهنگ های اسپانیایی، آفریقایی و بومیان آمریکا، بسیار وسیع و متنوع است. ادبیات کلمبیا، یکی از غنی ترین ها در آمریکای لاتین به شمار می آید و با معرفی نوابغی چون گابریل گارسیا مارکز، خدمت بزرگی به ادبیات جهان کرده است.
265,مجموعه داستان,مجموعه داستان هایی که در بیش از یک جلد ارایه شده اند. این داستان ها اغلب به موضوع یکسانی می پردازند و به دلیل طولانی بودن، دنیای بسیار گسترده و بزرگی دارند.
356,داستان کوتاه,داستان کوتاه، گونه ای از ادبیات است که نسبت به رمان یا داستان بلند حجم بسیار کمتری دارد و نویسنده در آن، برشی از زندگی یا حوادث را روایت می کند. این گونه از ادبیات مانند دریچه ای است که به روی زندگی شخصیت یا شخصیت هایی، برای مدت کوتاهی باز می شود و به خواننده فقط امکان می دهد که از این دریچه به اتفاقاتی که در حال وقوع است، بنگرد. شخصیت در داستان کوتاه فقط خود را نشان می دهد و کمتر گسترش و تحول می یابد.
19,ادبیات کانادا,قبل از ورود اروپایی ها به کانادا، تاریخ، فرهنگ، هویت، زبان، هنر و ادبیات مردم بومی آمریکای شمالی بر این منطقه حاکم بود و بعد از شکل گیری کشوری جدید در این سرزمین، فرهنگی نو وارد کانادا شد. گوناگونی فرهنگی ونژادی کانادا، در آثار ادبی نویسندگان این کشور به خوبی بازتاب داده شده و موضوع دوگانگی هویت، همیشه مورد توجه هنرمندان برجسته ی این کشور بوده است.
809,پرفروش ترین های چاپ 98,در این بخش، می توانید پرفروش ترین کتاب هایی که در سال 98 چاپ شده اند را از نظر بگذرانید. این کتاب ها، گلچینی هستند که توسط خوانندگان در سراسر ایران به وجود آمده اند و بیشترین خواننده را در میان خیل عناوین ارزشمند دنیای قلم داشته اند. انتخاب از میان این آثار، کار دشواری نیست !
29,ادبیات انگلیس,موضوعات متعددی چون به وجود آمدن رمان، درخشش کمدی های انگلیسی، شعر و شاعری و گوناگونی نژادی دورگه های بریتانیایی برنده ی جایزه ی نوبل، همگی در زیر سایه ی ادبیات انگلیس قرار می گیرند. ادبیات برتانیا، به خاطر جنبش های ادبی بزرگی چون رمانتیسیسم و مدرنیسم، و نویسندگان تأثیرگذاری چون جفری چاوسر، جان دان، ساموئل جانسون، ویلیام وردزورث، جین آستن، چارلز دیکنز ، ویرجینیا وولف و ... شناخته می شود.
292,سیاسی,کتاب های سیاسی به طور عمده به مسائلی چون توزیع قدرت و منابع در جامعه ای مشخص و ارتباطات میان جوامع می پردازند.
160,ادبیات مجارستان,ادبیات مجارستان که برای قرن ها در میان کشورهای انگلیسی زبان کمتر شناخته شده بود، به مدد موج جدیدی از نویسندگان بین المللی و بزرگی چون آگوتا کریستف و لسلو کراسناهور توانست جایگاه خود را در ادبیات اروپا و جهان به تثبیت برساند.
27,داستان فانتزی,فانتزی، ژانری در ادبیات است که از جادو و دیگر اشکال فراطبیعی، به عنوان عنصر اولیه ی فضای داستان استفاده می کند. این ژانر معمولا به خاطر نگاه، حس و درون مایه ای وسیع از آثار در ژانرهای علمی تخیلی و وحشت متمایز می شود؛ هر چند که این سه ژانر نقاط مشترک بسیاری با هم دارند و مجموعا با عنوان ادبیات گمانه زن شناخته می شوند. داستان های فانتزی معمولا در داستان های سنتی که سینه به سینه نقل می شدند، ریشه دارند.
207,جدید ترین کتاب ها,تازه ترین و جدیدترین شاهکارهای اضافه شده به دنیای کتاب و کتابخوانی را در این بخش می توانید ببینید. با بررسی فهرست جدیدترین کتاب ها، همیشه خود را در دنیای کتاب ها به روز نگه دارید و جا ماندن در این دنیای پرسرعت را به فراموشی بسپارید.
236,داستان علمی,داستان های علمی به داستان هایی اطلاق می شود که پایه ی اصلی شان، موضوعات مربوط به علم روز باشد. تفاوت عمده ی این گونه از داستان ها با آثار علمی تخیلی این است که داستان های علمی تخیلی معمولا به علومی که هنوز به وجود نیامده اند، می پردازد.
376,دیوان اشعار ایرانی,در این بخش می توانید دیوان اشعار ارزشمند بزرگترین شاعران و ادیبان پارسی، بزرگانی همچون مولوی، سعدی، خیام، حافظ و فردوسی، را بیابید و غرق سخنان نغز و دلکش آن ها شوید.
134,ادبیات کلاسیک,این نوع ادبیات موافق عقل و استدلال و منطق است. و همیشه خیل در آن محدود است . همچنین معتدل و میانه رو است. این نوع ادبیات ساده، زیبا و روان است و دارای قهرمان غیرعادی نیست بلکه افراد برجسته و نماینده یک گروه در آن قرار دارد. قانون وحدت سه گانه (وحدت موضوع، وحدت زمان و وحدت مکان) از اصول فراموش نشدنی متون کلاسیک است. درمتون کلاسیک خواننده معمولا با روند تعادل اولیه- عدم تعادل- رخداد و سپس تعادل ثانویه روبه رو است. نظرگاه متون کلاسیک معمولا دانای کل است و این نوع متون به مسائل و همه امور جنبهٔ قطعیت می بخشند. دانای کل خدای متن است و هرچه او می گوید واقعییت مطلق شمرده می شود. در متون کلاسیک با پایان بسته و خوش و همچنین توجه به بیان حوادث و اتفاقات بیرونی بر بیان دغدغه های درونی و فردی ارجحیت دارد.
145,ادبیات ایتالیا,ادبیات ایتالیا از قرون وسطا تا به همین امروز، درخشان و شایان توجه بوده است. در طول تاریخ، نویسندگان درخشانی چون دانته، پترارک، ایتالو کالوینو، دینو بوتزاتی، پریمو لوی، لوئیجی پیراندللو و بسیاری دیگر، آثار درخشان و ماندگاری را به ادبیات جهان افزوده اند.
375,مجموعه آثار هنری,در این بخش، مجموعه آثار هنری برجسته ترین و بزرگترین نقاشان و هنرمندان جای جای جهان در دوره های مختلف گنجانده شده است.
251,ادبیات دانمارک,ادبیات دانمارک، بخشی از ادبیات اسکاندیناوی به حساب می آید و قدمت آن به قرون وسطی بازمی گردد. هنرمندان و نویسندگانی چون هانس کریستین اندرسن، سورن کی یرکگور، و برنده ی نوبل ادبیات، هنریک پونتوپیدان جایگاه ویژه ای به ادبیات دانمارک در میان دنیای درخشان ادبیات اسکاندیناوی بخشیده است.
371,مقاله,مقاله، به نثری با موضوعات غیرداستانی اطلاق می شود که بخش مستقلی از یک کتاب، روزنامه، مجله و غیره را تشکیل می دهد. مقاله، معمولا اثری است که به طور مشخص به موضوعی خاص می پردازد.
798,جایزه مهرگان ادب,جایزه ادبی مهرگان یا جایزه مهرگان ادب جایزه ایست ادبی که همه ساله در مهرماه برگزار می شود. مهرگان تنها جایزه غیردولتی است که در حوزه محیط زیست و علم نیز جایزه اهدا می کند.جوایز مهرگان در سه نوع ارائه می شوند:تندیس مهرگان، جایزه نقدی و لوح تقدیر برای برگزیده اصلیلوح تحسین هیئت داوران برای برگزیدگان دوم و سوملوح تقدیر برای یک یا دو نویسنده راه یافته به مرحله نهایی
97,ادبیات آمریکا,ادبیات آمریکا شامل مجموعه آثار ادبی است که در ایالات متحده و یا مستعمرات سابق آن نوشته و تولید شده باشند. آمریکا در ابتدای تاریخ خود، مجموعه ای از مستعمرات بریتانیا بود، بنابراین، سنت ادبی این کشور، بسیار نزدیک و همسو با ادبیات انگلیس شکل گرفت. با این حال، ویژگی های منحصر به فرد آمریکایی و تعدد آثار تولید شده در این کشور، مسیر و سنت متفاوتی نسبت به ادبیات انگلیس، برای ادبیات آمریکا به وجود آورد.
329,پرفروش ترین کتاب های نیویورک تایمز,لیست پرفروش ترین کتاب های نیویورک تایمز، برجسته ترین و معتبرترین فهرست پرفروش ترین کتاب ها در ایالات متحده ی آمریکا است. این لیست که به صورت هفتگی در مجله ی نقد کتاب پایگاه خبری نیویورک تایمز به انتشار می رسد، از 12 اکتبر 1931 تا به حال در اختیار علاقه مندان قرار گرفته است. این فهرست در سال های اخیر، به شکل لیست هایی متعدد در دسته بندی های مختلفی چون آثار داستانی، غیرداستانی و کتاب های کاغذی و الکترونیکی تقسیم شده است.در این بخش سعی شده است کتاب های ترجمه شده ای که جزو لیست پرفروش ترین کتاب های نیویورک تایمز بوده اند جمع آوری گردد
1009,فهرست برترین کتاب ها برای والدین,بهترین کتاب های مربوط به تربیت فرزندان، معمولا ما را به سوی درون نگری سوق می دهند و همچنین، دوران کودکی خودمان را دوباره به یادمان می آورند؛ چرا که هدف همه ی پدرها و مادرها این است که فرزندشان، شرایط و زندگی بهتری را نسبت به آن ها داشته باشد. برترین آثار در این دسته، هم تسلی بخش هستند و هم چالش برانگیز، و به ما یادآوری می کنند برای این که بتوانیم پدر یا مادری بخشنده، مهربان و مسئولیت پذیر باشیم، ابتدا باید بتوانیم با خودمان اینگونه رفتار کنیم. فهرست پیش رو، از ترکیب لیست های ارائه شده در سایت های LifeHack – Parents و BookRiot به وجود آمده و برترین کتاب ها درباره ی هنر تربیت فرزندان را در خود جای داده است.
175,دهه 1930 میلادی,با نگاه به آثار ادبی انتشار یافته در دهه ی 1930، نام های بزرگی چون جان اشتاین بک، ویلیام فاکنر و مارگارت میچل به چشم می خورند. آثار ادبی به وجود آمده در این دهه، عمیقا بازتاب دهنده ی مشکلات زمانه هستند و با فراهم کردن مأوایی برای مخاطبین، فرصت فاصله گرفتن از این مشکلات را برای آن ها فراهم می کنند.
120,داستان تریلر,تریلر به داستان پلات محور جذابی اطلاق می شود که با شرایطی خاص، قهرمانان خود را در موقعیت های خطرناکی قرار می دهد، به نحوی که خلاصی آن ها از این موقعیت ها به راحتی میسر نیست. همیشه در این داستان ها، تبه کاران مقابل قهرمانان قرار می گیرند و نبردی بین خیر و شر جریان دارد. بخشی از جذابیت این ژانر علاوه بر زیبایی خود داستان، به نوع نقل داستان از زبان راوی بستگی دارد. نویسنده با ایجاد شرایط بحرانی، حوادث مکرر و تعلیق های فراوان، آن چنان طوفانی در ذهن خواننده ایجاد می کند که توان کنار گذاشتن کتاب از او سلب می شود.
140,داستان وحشت,گونۀ وحشت، سبکی تخیلی در هنر و ادبیات است که به مسائل غیرواقعی و تخیلی و برخی داستان های عامه پسند می پردازد و به طور کلی، درون مایه ی آن، ترسیم رخدادهای مافوق طبیعی است. موضوعاتی که در این گونه بیشتر مورد توجه نویسندگان است شامل قتل، خودکشی، ترس، دیوانگی، ارواح، خون آشام ها و هیولاها می شود. از اواسط قرن نوزدهم و پس از آن به موازات شکل گیری داستان های علمی تخیلی در نیمه دوم سال های 1920، شاخه ای از ادبیات وحشت ظهور کرد که به شناخت رو به رشد علوم طبیعی اشاره داشت. شخصیت های اصلی داستان های شکل گرفته بر پایه ی این نوع از ادبیات وحشت، الزاما ارواح پس از مرگ نبودند، بلکه بیشتر شامل موجوداتی خفته در اعماق جنگل ها، غارها، موجودات فضایی و یا حتی موجودات ساخته شده از سوی خود انسان ها در آزمایشگاه می شدند.
794,فهرست برترین داستان های ژانر وحشت,داستان های ژانر وحشت، برای همه ی ما جذاب هستند؛ آثاری که ترس را تا مغز استخوانمان رسوخ می دهند و ما را با عمیق ترین هراس هایمان را رو ب رو می کنند. اشباح، قاتلانی خونخوار، یا خاطراتی وهمناک از گذشته ای تاریک؛ فرقی نمی کند، برترین داستان های این ژانر به هر طریقی که شده، ما را در جهان هراس انگیز خود غرق می کنند و تجربه ای رهایی بخش را به واسطه ی مواجهه با ترس بدون قرار گرفتن در معرض خطرات واقعی برایمان به ارمغان می آورند. فهرست پیش رو، دربردارنده ی برترین داستان های ژانر وحشت است. اگر فکر می کنید چیزی شما را نمی ترساند، به آثار موجود در این فهرست سر بزنید!
462,جایزه ی فرانتس کافکا,"جایزه فرانتس کافکا جایزه ادبی بین المللی ارائه شده به افتخار فرانتس کافکا نویسنده آلمانی زبان است. این جایزه اولین بار در سال ۲۰۰۱ توسط انجمن فرانتس کافکا شهر پراگ جمهوری چک برگزار شد. در سخرانی سالانه به گیرنده مبلغ ۱۰۰۰۰ دلار به اضافهٔ یک دیپلم و یک مجسمه برنز اهدا می گردد . این جایزه ارتباطی به ""جایزهٔ کافکا که توسط دانشگاه روچستر در ایالات متحده آمریکا داده شده ندارد هرچند که هر دو به نام جایزه کافکا خوانده می شوند."
927,فهرست برترین کتاب های مربوط به موسیقی,بهترین کتاب ها درباره ی موسیقی چه ویژگی هایی دارند؟ با این که تعداد زیادی از شرح حال های بی پرده در این ژانر به چشم می خورد، طیف موضوعاتی که در برترین کتاب های مربوط به موسیقی وجود دارد، به گستردگی خود هنر موسیقی است. نویسندگان در سراسر جهان از موسیقی به عنوان راهی برای کاوش در تقریبا همه چیز، از سیاست گرفته تا تکامل خرده فرهنگ ها، استفاده کرده اند. اینگونه از آثار می توانند بینش هایی ارزشمند را درباره ی هنر تحول برانگیز موسیقی و همچنین زندگی و حرفه ی موزیسین های افسانه ای در اختیار مخاطبین قرار دهند. فهرست پیش رو، دربردارنده ی برترین کتاب هایی است که به بهترین شکل، به این موضوع جذاب می پردازند.
685,جایزه ی ادبی هفت اقلیم,جایزه ادبی هفت اقلیم، نهادی ادبی است که توسط بخش خصوصی (موسسه فرهنگی هنری هفت اقلیم) اداره می شود. این جایزه ادبی هر ساله به کتاب های منتشر شده در زمینه ادبیات داستانی (رمان و مجموعه داستان)، در حیطهٔ زبان فارسی در ایران اهدا می شود. آثار برگزیده طی چند دوره داوری انتخاب می شوند و در تاریخی معین نویسندگان برگزیده مورد تقدیر قرار می گیرند. این جایزه یکی از معدود جایزه های ادبی مستقل ایران است که کماکان فعالیت می کند.
102,داستان عاشقانه,داستان رمانتیک و یا عاشقانه، گونه ای از داستان است که اولویت اصلی در آن، توجه به روابط عاشقانه بین دو نفر می باشد. ویژگی بارز رمان های عاشقانه بیان پر از احساس آن است. این گونه از ادبیات، مخاطبین بسیار زیادی در سراسر جهان دارد.
353,اجتماعی,آثاری که در این دسته جای می گیرند، به نقد، تفسیر و توصیف مسائل گوناگون اجتماعی در جوامع مختلف می پردازند. نویسندگان این عناوین تلاش می کنند تا مخاطب خود را با شرایط زندگی در جامعه ای خاص آشنا سازند.
560,گردآوری و تلفیق,کتاب های موجود در این دسته بندی، به انتخاب ویراستار یا مترجم کتاب، از تلفیق و گرد هم آوردن چندین اثر مختلف از نویسندگان و چهره هایی متفاوت به وجود آمده اند و به نوعی آثاری منحصر به فرد هستند که با در کنار هم قرار دادن آثاری که سابق بر این به صورت مجزا وجود داشته اند، تجربه ای متفاوت و خاص را برای مخاطبین رقم می زنند.
173,دهه 1950 میلادی,ادبیات در دهه ی 1950 میلادی به مسائلی چون تردید و انفعال فرهنگی جوامع مختلف توجه ویژه ای داشت. موضوع به دست گرفتن کنترل زندگی و تعیین سرنوشت به دست خود انسان در آثار ادبی این دهه به چشم می خورد. با پدیدار شدن کتاب هایی چون «حکایت های مریخی»، ژانر علمی تخیلی از محبوبیت بالایی برخودار شد و کتاب های کودک، سهم بیشتری از مخاطبین را از آن خود کردند.
174,دهه 1940 میلادی,آثار ادبی در دهه ای که بخش عمده ی سال های کابوس وار جنگ جهانی دوم را در خود جای داده بود، توجه ویژه ای به رنج ها و دگردیسی های اجتماعی و فرهنگی ناشی شده از جنگ داشتند. نویسندگان در این دوره، از زوایای متعدد و گوناگونی به مسئله ی جنگ پرداختند و در آثار خود، این پدیده ی شوم را تقبیه کردند و بر روحیه ی مقاومت و امید به آینده تأکید داشتند.
159,ادبیات لهستان,ادبیات لهستان، جایگاه ویژه ای در فرهنگ این کشور و قاره ی اروپا دارد. آثار هنری خلق شده در لهستان، برای قرن ها آینه ی تمام نمای فراز و نشیب های تاریخ این کشور بوده و در بسیاری از اوقات، هویت سیاسی و فرهنگی این ملت را حفظ کرده است.
129,داستان دینی,داستان دینی به آثاری اطلاق می گردد که بیانگر دیدگاه و آرا، و منعکس کننده ی مضامین کتب الهی و تاریخ پیامبران باشند. تمرکز اصلی این آثار داستانی، مسائل مربوط به مذهب و تأثیرات آن در زندگی شخصیت های داستان است.
21,داستان ماجرایی,داستان ماجرایی، یکی از انواع داستان های واقع گرا است که به دلیل تحرک و ماجراپردازی با روحیه ی ماجراجویی نوجوانان بسیار همخوانی دارد. با وجود این که معمولا داستان های واقع گرا به رویدادهای عادی زندگی می پردازند، ولی در نوع ماجرایی این داستان ها، با اتفاقاتی روبه رو هستیم که علیرغم امکان به وقوع پیوستن آن ها، جزء ماجراهای روزمره به حساب نمی آیند. این داستان ها معمولا حول محور اتفاقات می چرخند و نه شخصیت ها؛ گرچه شخصیت ها نیز محور ماجرا پردازی واقع می شوند. ماجراها گاه پلیسی هستند، گاه مرموز، و زمانی هم جنگی و مربوط به وقایع غیر مترقبه.
127,داستان درام,داستان درام ژانری در ادبیات است که در آن کاراکترهای قصه در چارچوبی واقعی با مشکلات احساسی روبرو می شوند. در این گونه از ادبیات، داستان ها معمولا در بستری واقع گرایانه روایت می شوند و به مشکلات درونی و یا روابط انسان ها پرداخته می شود.
1109,فهرست کتاب های برگزیده «اپرا وینفری»,«اپرا وینفری»، مجری آمریکایی شناخته شده، در سال 1996 شروع فعالیت «باشگاه کتاب اپرا» را در برنامه ی تلویزیونی خود اعلام کرد. فهرست کتاب های برگزیده در «باشگاه کتاب اپرا» از آن زمان تا کنون، بیش از 80 کتاب را در خود جای داده و به لیستی جذاب برای علاقه مندان به ادبیات تبدیل شده است. کتاب های موجود در این فهرست که ترکیبی از آثار داستانی و غیرداستانی هستند، همگی در زمره ی آثار موفق در دهه های اخیر قرار دارند.
985,پرفروش ترین های چاپ 1400,در این بخش، می توانید پرفروش ترین کتاب هایی که در سال 1400 چاپ شده اند را از نظر بگذرانید. این کتاب ها، گلچینی هستند که توسط خوانندگان در سراسر ایران به وجود آمده اند و بیشترین خواننده را در میان خیل عناوین ارزشمند دنیای قلم داشته اند. انتخاب از میان این آثار، کار دشواری نیست !
108,داستان روانشناسانه,داستان روانشناسانه، معمولا با محوریت موضوعات روانشناسی نوشته می شود. در بیشتر داستان های روانشناسی، نویسنده به دنبال مطرح کردن مسائل روانشناسانه در داستان است. در این گونه از آثار، که در چند سال گذشته از محبوبیت فوق العاده بالایی برخوردار شده اند، سوالات بنیادین روانشناسانه مطرح و ذهن و ضمیر شخصیت های داستان، به واکاوی و کنکاش گذاشته می شود.
814,فهرست برترین رمان های تریلر,داستان های تریلر که آثاری سرشار از تعلیق و ماجراجویی هستند، مخاطبین را در دنیایی پر از هیجان غرق می کنند و به نظر می رسد میزان جذابیت آن ها، رابطه ی مستقیمی با افزایش سرعت تپش قلب مخاطبین دارد! بهترین رمان های تریلر همیشه پر از پیچ و خم های شوک آور، پایان های غافلگیرکننده و داستان هایی اسرارآمیز هستند و ذهن مخاطبین را تا مدت ها پس از پایان، به خود مشغول نگه می دارند. فهرست پیش رو، دربردارنده ی برترین رمان های تریلر است که از ترکیب فهرست های Goodreads و Penguin Random House به وجود آمده است.
889,فهرست برترین رمان های روانشناسانه,شاید گاهی اوقات بخواهید به سطحی عمیق تر از ذهن افراد پیرامون خود وارد شوید و بتوانید غیرمنطقی ترین و نامعمول ترین رفتارها، افکار و جهان بینی های آنان را تفسیر کنید. در ادبیات داستانی جهان، رمان های روانشناسانه ی زیادی وجود دارند که مخاطبین را در جهان درونی و ذهنیت برخی از عجیب ترین کاراکترها غرق می کنند. فهرست پیش رو، برترین رمان های روانشناسانه در ادبیات جهان را شامل می شود و از ترکیب فهرست های Brightside – Alibris و MysteryTribune به وجود آمده است.
67,جایزه ی برام استوکر,جایزه ی برام استوکر (bram stoker) ، جایزه ای ادبی است که همه ساله توسط انجمن نویسندگان ژانر وحشت، به اثری با «دستاورد برتر» در ژانر فانتزی نوآر و وحشت داده می شود. این جایزه در سال 1987 بنیان گذاری شده است و برندگان آن، توسط رأی اعضای فعال انجمن مشخص می شوند. عنوان این جایزه، یادآور نام و خاطره-ی نویسنده ی ایرلندی ژانر وحشت و نگارنده ی رمان دراکولا، برام استوکر می باشد.
314,دهه 1830 میلادی,دهه ی 1830 میلادی به خاطر اتفاقاتی چون انقلاب فرانسه، جنگ استقلال طلبی ایالت تگزاس، انتشار اولین رمان چارلز دیکنز و البته به چاپ رسیدن رمان تأثیرگذار الیور توییست، و انتشار رمان گوژپشت نوتردام از ویکتور هوگو، در زمره ی مهمترین دهه های قرن نوزدهم قرار می گیرد.
368,برترین کتاب های تاریخ انجمن کتاب نروژ,انجمن کتاب نروژ طی یک نظرسنجی از صد نویسنده ی برجسته از 54 کشور مختلف، فهرست ارزشمندی را تهیه کرد که با نام لیست برترین کتاب های تاریخ ادبیات به انتخاب انجمن کتاب نروژ شناخته می شود. گفتنی است که این فهرست، ادبیات همه ی جهان را دربر می گیرد و محدود به مکان یا دوره ی زمانی خاصی نیست. در این نظرسنجی، کتاب دون کیشوت با کسب بیشترین آرا در صدر قرار گرفت در حالی که برای سایر آثار، رده بندی وجود ندارد. کارلوس فوئنتس، پل آستر، اورهان پاموک، میلان کوندرا، جان اروینگ و وی. اس. نیپال و از ایران محمود دولت آبادی و سیمین بهبهانی نیز از جمله نویسنده های شناخته شده ای هستند که در این نظرسنجی شرکت کردند.
730,1001 رمانی که باید قبل از مرگ بخوانید,این فهرست بلندبالا و ارزشمند، مرجعی ادبی از کتاب های داستانی است که توسط بیش از صد منتقد و پژوهشگر ادبیات از سراسر جهان به وجود آمده و پیتر باکسل، استاد زبان انگلیسی در دانشگاه ساسکس در انگلستان، آن را ویرایش کرده است. فهرست «1001 رمانی که باید قبل از مرگ بخوانید» از بهترین رمان ها و داستان های کوتاه سراسر جهان در تمام اعصار تشکیل شده است.*این فهرست در سایت ایران کتاب در حال تکمیل می باشد*
124,داستان جنگی,داستان جنگی، به گونه ای از ادبیات اطلاق می شود که میدان جنگ و یا محیطی غیرجنگی در زمان نبرد را به عنوان طرح اصلی داستان خود برگزیده است. شخصیت های این داستان ها، یا در زمان جنگ به سر می برند و یا دوران پس از نبرد را سپری می کنند. بسیاری از داستان های جنگی در طبقه بندی داستان های تاریخی نیز قرار می گیرند.
177,دهه 1910 میلادی,هنر، به ویژه ادبیات و تئاتر، در خلال دومین دهه از قرن بیستم، روندی از تغییرات در فرم و محتوا را تجربه کرد که بعدها «رنسانس کوچک» نامیده شد. بسیاری از هنرمندان در این دهه، به تفاسیر انتزاعی و غیرواقعی از موضوعات مختلف علاقه نشان دادند و محتوای آثار هنری از موضوعاتی جدی تر چون طبیعت و مذهب به سوی موضوعات عام تر و روزمره تر سوق داده شد.
336,تکنولوژی,آثار مربوط به تکنولوژی عمدتا به تشریح و توضیح موضوعاتی چون روش ها و فرآیندهای به کار رفته در تولید کالاها و خدمات مبتنی بر فناوری، تأثیر تکنولوژی بر زندگی کنونی و آینده ی نوع بشر و سایر رویدادهای مربوط به این حوزه می پردازند.
836,فهرست برترین آثار روانشناسی,خواندن برترین آثار روانشناسی، بینشی ارزشمند را درباره ی ساز و کارهای ذهن در اختیار ما قرار می دهد. در حالی که به شکلی بی پایان می توانیم اطلاعاتی جدید را درباره ی دنیایی به دست آوریم که در خارج از ما وجود دارد، تنها از طریق نگاه به درون است که به شکلی حقیقی از انگیزه ها، عواطف و خواسته هایی آگاه می شویم که رفتارهای روزمره ی ما را شکل می دهند. فهرست پیش رو، دربردارنده ی برترین آثار روانشناسی است که از ترکیب فهرست های Goodreads و Sparring Mind به وجود آمده است.
131,ادبیات رئالیسم جادویی,رئالیسم جادویی، یکی از شاخه های واقع گرایی (رئالیسم) در مکاتب ادبی است که در آن ساختارهای واقعیت دگرگون می شوند و دنیایی واقعی اما با روابط علت و معلولی خاص خود آفریده می شود. در داستان هایی که به سبک واقع گرایی جادویی نوشته شده اند، همه چیز عادی است اما یک عنصر جادویی و غیرطبیعی در آن ها وجود دارد. رئالیسم جادویی اغلب با ادبیات آمریکای لاتین، به خصوص نویسندگانی چون میگوئل آنخل آستوریاس، خورخه لوییس بورخس، گابریل گارسیا مارکز، شناخته می شود.
272,جایزه ی مایکل ال. پرینتز,جایزه ی مایکل ال. پرینتز، جایزه ای ادبی وابسته به انجمن کتابخانه های آمریکاست که همه ساله به ارزشمندترین اثر ادبی نوشته شده برای نوجوانان داده می شود. نام این جایزه، به افتخار مایک پرینتز، کتابدار مدرسه و عضو فعال و پرسابقه ی این انجمن انتخاب شده است. این جایزه که در سال 2000 بنیان نهاده شد، به منظور رقابت با جایزه ی بزرگ و معتبر نیوبری به وجود آمد.
868,فهرست برترین کتاب ها درباره کتاب ها,راه های زیادی برای نشان دادن عشقمان به کتاب ها وجود دارد—از مطالعه ی آثار مورد علاقه مان گرفته تا هدیه دادن آن ها، و یا قرض دادن کتاب ها به افرادی که مورد اعتمادمان هستند. اما راه دیگر برای این کار، خواندن برترین کتاب ها درباره ی کتاب ها است: آثاری که از اهمیت کتاب ها در زندگی انسان سخن می گویند، به ما می آموزند که چگونه به کتابخوان بهتری تبدیل شویم، و البته جهان هایی متفاوت را برای ما آشکار می کنند. این فهرست که از ترکیب لیست های BookRiot، Goodreads و Penguin Random House به وجود آمده و برترین کتاب ها درباره ی کتاب ها را در خود جای داده، نکوداشتی از عشق مخاطبین به ادبیات است.
171,دهه 1970 میلادی,ادبیات در دهه ی 1970 میلادی، شامل طیف گسترده ای از نویسندگان و ژانرها می شود. شعر، رمان و داستان کوتاه، قالب های اصلی بیان احساسات هنرمندان در این دهه هستند و بسیاری از رمان های نوشته شده در دهه ی 1970، موضوع «بیگانگی انسان از ریشه های معنوی خود» را در مرکز توجه قرار داده اند.
180,ادبیات پرتغال,ادبیات پرتغال، با داشتن گنجینه ای متنوع از شعر و نثر، از ادبیات کشورهای دیگر متمایز می شود. نویسندگان بزرگی از گذشته تاکنون در این ادبیات هنرنمایی کرده اند که سرآمد آن ها در زمان معاصر، برنده ی جایزه ی نوبل ادبیات، ژوزه ساراماگو است.
885,فهرست برترین مجموعه داستان های کوتاه,اگر به دنبال خواندن داستان های جذاب و به یاد ماندنی هستید اما حوصله یا وقت کافی برای یک رمان کامل را ندارید، مجموعه داستان های کوتاه، بهترین راه حل برای شما هستند؛ داستان هایی که لذت مطالعه را در زمانی بسیار کوتاه به مخاطبین می چشانند. فهرست پیش رو، از ترکیب لیست های ارائه شده در سایت های BookRiot – Goodreads و Reedsy به وجود آمده و دربردارنده ی برترین مجموعه داستان های کوتاه از ادبیات سراسر جهان است. برخی از این داستان ها پایانی خوش دارند و برخی نیز کاملا عجیب به نظر می رسند، اما می توانید اطمینان داشته باشید که همگی به یاد ماندنی هستند!
449,جایزه ا هنری,جایزه ا هنری، جایزه ای ادبی و آمریکایی است که همه ساله به برترین کتاب داستان کوتاه تعلق می گیرد. عنوان این جایزه از نام نویسنده ی آمریکایی و برجسته ی داستان های کوتاه، ا هنری، برگرفته شده و هدف آن، حمایت از هنر نوشتن داستان های کوتاه بیان شده است.
359,جایزه ی نمایشنامه ی حلقه ی منتقدین نیویورک,جایزه ی نمایشنامه ی حلقه ی منتقدین نیویورک، جایزه ای ادبی است که توسط بیست و دو منتقد نمایشنامه از روزنامه ها، مجلات و سایر رسانه ها در نیویورک به برترین نمایشنامه ی سال داده می شود. این مجمع در سال 1935 شکل گرفت و آدام فلدمان از سال 2005 ریاست آن را بر عهده داشته است.
684,بهترین نمایشنامه ها در تمام دوران,در بین ژانرهای ادبی، ادبیات نمایشی قدمتی چند هزارساله دارد و به همراه شعر از قدیمی ترین انواع ادبی به حساب می آید. قدیمی ترین نمایشنامه های موجود به یونان باستان و نوشته های اشیل ( اسکلس)، خالق تراژدی «ایرانیان» برمی گردند.آیا می توان تنها به این دلیل که عنوان نمایشنامه ای به طور مداوم تکرار می شود، آن را در ردیف “بهترین” ها قرار داد؟ ” خب، نه واقعا. اگر نمایشنامه ای برنده جایزه تونی – جایزه آنتوانت – جایزه ی پولیتزر بشود، قرار است آن نمایشنامه به صورت خودکار در این فهرست قرار گیرد؟ مسلما نه. عوامل دیگری از قبیل اهمیت تاریخی و نفوذ آن در انتخاب این آثار نقشی کلیدی داشته اند.
191,جایزه ی نشان نیوبری,نشان نیوبری (Newbery Medal)، نخستین جایزه ی ادبی کتاب کودکان در دنیا است و به نام جان نیوبری، ناشر سده ی ۱۸ نام گذاری شده است. این جایزه از سال ۱۹۲۲ به پیشنهاد فریدریک میلچر مدیر موسسه ی انتشارات آر.آر.باکر از سوی انجمن کتابخانه های آمریکا، هر سال به نویسنده ای تعلق می گیرد که برجسته ترین اثر داستانی را در حوزه ی ادبیات کودکان آمریکا پدید آورده باشد. وظیفه ی انتخاب آثار برتر بر عهده ی اعضای انجمن خدمات کتابخانه برای کودکان است. فهرستی از کتاب های برگزیده نیز هر سال از سوی کمیته ی جایزه ی نیوبری اعلام می شود و برندگان هر سال در ماه ژانویه اعلام می شوند. این جایزه همراه با نشان کالدکوت از باارزش ترین جایزه های ادبی در حوزه ی ادبیات کودک در آمریکا به شمار می آید. هدف از اهدای این جایزه، تشویق پدید آورندگان برتر کتاب کودک، تشویق کتابداران به خدمت رسانی بهتر برای کودکان و علاقه مند کردن کودکان به ادبیات است.
206,تازه های ایران کتاب,ایران کتاب، رسالت خود را ارائه ی اطلسی جامع از برترین کتاب ها و معتبرترین جوایز ادبی سراسر دنیا می داند و بر آن است تا با خلق آرمان شهری ادبی، بهترین ها را در اختیار علاقه مندان قرار دهد.جدیدترین عناوین برتر دنیای کتاب را در بخش تازه های ایران کتاب می توانید ببیند. تازه ترین کتاب های اضافه شده که همگی جزء ارزشمندترین و برترین آثار در ژانر مخصوص به خود هستند، انتخاب را برای کسانی که همیشه به دنبال خواندن کتاب های بیشتر هستند، ساده تر از هر زمان دیگری کرده است.با انتخاب از میان آثار متنوع و دست چین شده ی ایران کتاب، می توانید مطمئن باشید که کتابی که در دست دارید، ارزش زمانی که برای آن صرف می کنید را دارد.
381,کتاب هایی که زندگی تان را دگرگون خواهند کرد,بیشتر ما انسان ها پس از ورود به دوران بزرگسالی و وارد شدن به جامعه، سرزندگی و خلاقیت دوران کودکی مان را از دست می دهیم و در کاغذبازی ها و اضطراب های بی پایان دنیای بزرگسالان اسیر می شویم. فهرست پیش رو، دربردارنده ی کتاب هایی پرفروش و بسیار موفق در سطح جهان است که می توانند با آموزش دوباره ی خلاقیت و راه های رسیدن به زندگی شاد و رضایتمندانه به مخاطبین، بینشمان را نسبت به زندگی خود و اطرافیانمان دگرگون سازند و ما را وارد دنیایی جدید از ایده ها و تفکرات مبتکرانه و کاربردی کنند. اگر به دنبال ایجاد تغییرات مثبت در زندگی تان هستید، این فهرست، درست برای شما است.
59,جایزه ی ایمپک دوبلین,"جایزه ی ایمپک دوبلین(به انگلیسی: International IMPAC Dublin Literary Award) جایزه ی بین المللی ادبیات است که در هرسال به یک کتاب داستانی تعلق می گیرد. این جایزه از نظر مبلغ، یکی از گرانترین جوایز ادبی است که سالانه به یک نفر پرداخت می شود.این جایزه در سال ۱۹۹۴ میلادی توسط کتابخانه ی ملی دوبلین طراحی و به کمک شهرداری و شورای شهر دوبلین و پشتیبانی موسسه ی IMPAC برقرار شده است. کتاب ها توسط تعداد زیادی از کتابخانه های سراسر جهان برای دریافت جایزه، نامزد می گردند، سپس گروه داوران در مرحله ی اول ده کتاب را انتخاب و در نهایت یکی از آن ها برنده ی نهایی را اعلام می نماید. درسال ۲۰۱۲ و ۲۰۱۳ بیش از ۱۵۰ کتابخانه ی مختلف از ۴۷ کشور جهان، کتاب مورد انتخاب خود را فرستاده بودند. مبلغ 100,000 یورو به عنوان جایزه ی نقدی به نویسنده ی کتاب به زبان انگلیسی داده می شود. اگر کتاب از زبان های دیگر به انگلیسی ترجمه شده باشد، به نویسنده ۷۵۰۰۰ یورو و به مترجم ۲۵۰۰۰ یورو تعلق خواهد گرفت و به نویسنده، لوح یادبود اهدا خواهد شد."
435,فهرست برترین آثار داستانی ایران,این فهرست، دربردارنده ی برترین، تأثیرگذارترین و پرطرفدارترین آثار داستانی نوشته شده توسط نویسندگان بزرگ ایران، چهره هایی شاخص همچون صادق هدایت، عباس معروفی، بزرگ علوی، جلال آل احمد، سیمین دانشور و بسیاری دیگر است و در آن می توان بهترین داستان های ادبیات غنی کشورمان را یافت.
687,جایزه ی ادبی جلال آل احمد,جایزه ادبی جلال آل احمد یک جایزه ادبی دولتی است که به منظور معرفی آثار برگزیده ادبیات داستانی در ایران پایه گذاری شده است. این جایزه به نام جلال آل احمد نویسنده مشهور ایرانی، و از بزرگترین روشنفکران معاصر جهان نام گذاری شده است و با تصویب شورای عالی انقلاب فرهنگی در سال ۱۳۸۷ نخستین دوره خود را در سال روز تولد آل احمد آغاز کرد.
25,جایزه نوبل ادبیات,جایزه ی نوبل ادبیات (Nobel Prize in Literature) یکی از پنج جایزه ی نوبل و یکی از معروف ترین جوایز ادبی است و هر سال به نویسنده ای داده می شود که به گفته ی آلفرد نوبل، برجسته ترین اثر با گرایش آرمان خواهانه را نوشته باشد.منظور از «اثر»، معمولا مجموعه ی کارهای نویسنده است، اگرچه گاه در متن مربوط به جایزه از آثار مشخص نیز نام برده شده است.بر اساس وصیت نامه ی آلفرد نوبل، این جایزه هر سال باید به کسی اعطا شود که «در حوزه ی ادبیات، برجسته ترین مجموعه آثار را در جهتی آرمانی یا ایده آل» خلق کرده باشد.آکادمی سوئد برنده را تعیین می کند و در اوایل اکتبر هر سال، آن را اعلام می دارد.
247,ادبیات سوئیس,به دلیل عدم وجود زبان ملی، ادبیات سوئیس از چهار زبان فرانسوی، ایتالیایی، آلمانی و رومانش تشکیل شده است. ادبیات سوئیس با ظهور نویسندگان بزرگی چون برندگان جایزه ی نوبل ادبیات کارل اشپیتلر و هرمان هسه، جان دوباره ای گرفت و نام خود را در ادبیات اروپا مطرح کرد.
98,ادبیات هند,هندوستان به سرزمین هفتاد و دو ملت مشهور است و ادبیات این کشور نیز، طیف وسیعی از موضوعات و مسائل را پوشش می دهد. ادبیات هند همیشه در حال تغییر و تحول بوده و تاریخ کهن این کشور، نشان می دهد که آثار هنری خلق شده در هندوستان، علاوه بر قوه ی خیال و ذوق هنری نویسندگان، تأثیرات بسزایی از فرهنگ های خارجی چون ایران و به خصوص انگلیس گرفته است.
96,ادبیات ایرلند,ادبیات ایرلند پس از ادبیات لاتین و یونان، کهن ترین ادبیات اروپا به حساب می آید. ظهور مفهوم «سنت های دوگانه» در آثار ادبی ایرلند در شکل دهی و قالب بندی آثار نوشته شده به زبان انگلیسی، که زبان استعمارگران ایرلند بود، نقش بسزایی ایفا کرد. ادبیات ایرلند، علیرغم داشتن ویژگی های زبانی و ملی منحصر به فرد و نویسندگان بزرگ و تأثیرگذاری چون جیمز جویس، به شکل اجتناب ناپذیری به ادبیات انگلیس گره خورده است.
199,دهه 1890 میلادی,دهه ی 1890 میلادی، دوره ای بود که موضوعاتی چون زوال قدرت های جهانی، فمینیسم، داستان های ناتورالیستی و داستان های فانتزی در آن جایگاه ویژه ای داشتند. در این دهه همچنین، ظهور فناوری چاپ در رشد و گسترش ادبیات نقش بسزایی داشت و باعث افزایش تعداد مخاطبین شد.
298,نمایشنامه کمدی,نمایشنامه ی کمدی، اثر نمایشی طنزآمیزی است که با استفاده از شوخ طبعی، مسائل مختلف را نقد و یا تفسیر می کند. نمایشنامه ی کمدی اغلب از اغراق برای تلنگر زدن به جامعه بهره می گیرد. در بسیاری از آثار نمایشی کمدی، قوانین عادی اجتماعی از بین رفته اند یا کاملا واژگون شده اند و نویسنده با استفاده از طنز بر احمقانه بودن این قوانین تأکید می کند.
28,داستان علمی تخیلی,در این گونه از ادبیات، فناوری علوم امروزی و یا مربوط به آینده دستمایهٔ هنرمند و آفرینشگر قرار می گیرد. ادبیات علمی تخیلی، به آثار داستانی اطلاق می شود که به مفاهیمی خیال پردازانه از قبیل علوم و فناوری های آینده نگرانه، سفرهای فضایی، سفر در زمان، جهان های موازی و موجودات بیگانه می پردازد. داستان های علمی تخیلی، اغلب، پیامدهای احتمالی اختراعات علمی را مورد بررسی قرار می دهند و با نام «ادبیات افکار و اندیشه ها» نیز شناخته می شوند.
99,ادبیات آفریقا,قاره ی سیاه، ادبیات منحصر به فرد خود را دارد. آفریقایی ها بر طبق سنت ها و فرهنگ خود، تفاوت عمده ای میان هنر و تعلیم قائل نیستند. نویسندگان آفریقایی به جای نوشتن یا خواندن برای خلق زیبایی، از ادبیات شفاهی بی نظیر مردم خود بهره گرفته و از زیبایی به منظور انتقال اطلاعات و حقایق مهم به جامعه بهره می گیرند. به خاطر تاریخ پر فراز و نشیب این قاره، ادبیات پسا استعماری بسیار در آفریقا مورد توجه بوده است.
239,داستان اجتماعی,داستان اجتماعی، گونه ای از ادبیات است که به طور عمده، به توصیف، ارزیابی و تحلیل مسائل گوناگون اجتماعی در جوامع مختلف بشری می پردازد. این گونه از داستان ها به دلیل پرداخت مستقیم به مشکلات و قابل همزادپنداری بودن با جمع کثیری از انسان ها، از محبوبیت بالایی میان مخاطبین برخوردار است.
254,ادبیات چین,تاریخ ادبیات چین، قدمتی هزاران ساله دارد و یکی از کهن ترین خاستگاه های ادبیات در سرارسر این کره ی خاکی به حساب می آید. ادبیات مدرن چین با ترکیب سنت های گذشته با زندگی جدید به مسائلی همه گیر چون مشکلات اجتماعی، تحولات تاریخی، تغییر ارزش های اخلاقی و تنش های روزافزون زندگی پرسرعت مدرن می پردازد.
691,تجربه و هنر زندگی,با اینکه کتاب های این مجموعه فلسفی هستند اما چون فلسفی به معنای خاصی هستند، در عنوان مجموعه به جای لفظ «فلسفه» از «هنر زندگی» استفاده شده است. مجموعه هنر زندگی همچنانکه از عنوان آن هم بر می آید به دو دسته کتاب تقسیم می شود؛ کتاب های نظری «هنر زندگی» و زندگی نامه ها، زندگی نامه های شخصی، یادداشت های پراکنده و خاطراتی که صرفا تجربه زندگی هستند.(موضوعات آثار این مجموعه) مسائلی است که تقریبا همه فیلسوفان هنر، دغدغه اش را دارند: معنای زندگی، خوشبختی، نوع دوستی، سرشت بشر، فضیلت، مبانی ارزش ها، شخصیت، همزیستی مسالمت آمیز، ترس، درد، بیمای، ملال و ...
542,ماجراهای هرکول پوآرو,هرکول پوآرو کارآگاه تخیلی بلژیکی است که توسط آگاتا کریستی نویسندهٔ شهیر انگلیسی خلق شده است. او را می توان از مشهورترین شخصیت های داستانی تاریخ ادبیات دانست. او در بیش از سی داستان بلند و بیش از پنجاه داستان کوتاه به عنوان شخصیت اصلی ظاهر شده است و از این لحاظ نیز از رکوردداران است.سخن معروف پوآرو：کار درست همیشه در درون انسان انجام می شود، همه چیز بر عهده سلول های خاکستری است. هیچ وقت این سلول های کوچک را از یاد مبر دوست من.
323,ادبیات هلند,ادبیات هلند، اشتراکات زیادی با ادبیات کشورهای همسایه ی خود به خصوص بلژیک دارد. رویدادهای جنگ جهانی اول، حمله ی امپراطوری آلمان به بلژیک و مشکلات اقتصادی و سیاسی هلند، تأثیر بسزایی در شکلگیری ادبیات مدرن هلند داشته اند.
163,ادبیات مکزیک,ادبیات مکزیک، یکی از پربارترین و تأثیرگذارترین خاستگاه های ادبی در میان کشورهای اسپانیایی زبان است. ادبیات این کشور، نویسندگان بزرگ و جریان سازی چون اکتاویو پاز، کارلوس فوئنتس، آمادو نروو و بسیاری دیگر را به ادبیات جهان معرفی کرده است.
143,ادبیات افغانستان,ادبیات معاصر افغانستان، بر میراثی غنی از آثار شفاهی و مکتوب تکیه دارد. بدیهی است که به خاطر شرایط افغانستان، نویسندگان این کشور بیشتر به داستان های مربوط به جنگ و مهاجرت پرداخته اند. نویسندگان موفق و جریان سازی چون خالد حسینی و عتیق رحیمی از دل این ادبیات سر بر آورده اند.
916,فهرست برترین کتاب های شعر,شعر، قالبی هنری است که قدمت بیشتری از متون مکتوب دارد. این قالب، معنا، آوا و ریتم را در هم می آمیزد تا جهان هایی جادویی را خلق کند که بینش هایی درباره ی خودمان—و سایر ناشناخته ها—به ما می بخشند. هنر شعر تقریبا تعریف های مشخص را پس می زند اما همه ی ما می دانیم وقتی به اندکی الهام و معنا در زندگی نیاز داریم، همیشه می توانیم در بهترین اشعار به دنبال آن باشیم. فهرست پیش رو که از ترکیب لیست های ارائه شده در HookedToBooks، BookRiot، Reedsy و FlavorWire به وجود آمده، برخی از بهترین مجموعه اشعار در ادبیات جهان را در خود جای داده است.
151,ادبیات ترکیه,ادبیات و تاریخ غنی ترکیه را می توان به بخش اصلی تقسیم کرد: دوران قبل از اسلام، دوره ی اسلامی و دوره ی تأثیر فرهنگ غرب. موضوعات استفاده شده توسط نویسندگان مدرن ترک همچون اورهان پاموک، به زبانی ساده نوشته می شوند و نشان دهنده ی سبک و شرایط زندگی در این کشور هستند.
319,دهه 1880 میلادی,در این دهه اغلب کشورهای غربی، رشد اقتصادی بزرگی را تجربه کردند و آسمان خراش ها و شهرهای مدرن پدیدار شدند. آثاری چون چنین گفت زرتشت از نیچه، ماجراهای هاکلبری فین از مارک تواین، ماجراهای پینوکیو از کارلو کولودی، برادران کارامازوف از داستایوفسکی و اولین قصه از مجموعه ی شرلوک هلمز نوشته ی آرتور کانن دویل، در این دهه انتشار یافتند.
146,ادبیات آرژانتین,ادبیات آرژانتین، شامل آثار ادبی خلق شده توسط مولفین آرژانتینی می شود و یکی از پرکارترین و تأثیرگذارترین محدوده های هنری در تمام دنیای اسپانیایی زبان به شمار می رود. ادبیات آرژانتین، آثار فوق العاده ارزشمند و چهره های شاخصی چون خورخه لوییس بورخس، خولیو کورتاسار و ارنستو ساباتو را به ادبیات جهان عرضه کرده است.
905,پرفروش ترین های چاپ 99,در این بخش، می توانید پرفروش ترین کتاب هایی که در سال 99 چاپ شده اند را از نظر بگذرانید. این کتاب ها، گلچینی هستند که توسط خوانندگان در سراسر ایران به وجود آمده اند و بیشترین خواننده را در میان خیل عناوین ارزشمند دنیای قلم داشته اند. انتخاب از میان این آثار، کار دشواری نیست !
321,ادبیات اسکاتلند,ادبیات اسکاتلند، شامل آثاری به زبان های انگلیسی، بومی اسکاتلندی، فرانسوی، لاتین و چند زبان دیگر می شود. قدمت ادبیات اسکاتلند به قرن ششم میلادی بازمی گردد. ادبیات این کشور در قرن بیستم، جان دوباره ای گرفت و ظهور نویسندگانی چون آرتور کانن دویل و موریل اسپارک، اسکاتلند را به عنوان کشوری برجسته در ادبیات اروپا مطرح ساخت.
975,فهرست برترین کتاب ها درباره حیوانات,با گسترش حضور حیوانات خانگی در زندگی انسان ها، جای تعجب نیست که تعداد کتاب های پرفروش و تأثیرگذار درباره ی زندگی حیوانات افزایش یافته است. آثار داستانی و غیرداستانی موجود در این فهرست که از ترکیب لیست های BookRiot، FiveBooks و Goodreads به وجود آمده، به واسطه ی به تصویر کشیدن رابطه ی انسان و سایر حیوانات، این فرصت را در اختیار ما می گذارد که درکی بهتر را از تجربه ی همزیستی در کنار دیگر جانوران به دست آوریم.
1115,فهرست رمان های برگزیده در «ژانر ماجرایی»,فراموش کردن نخستین رمان ماجرایی که می خوانیم، معمولا کار سختی است: اولین مواجه ی تخیل ما با دنیاهایی سرشار از گنج های مدفون، سرزمین های ناشناخته و جنگل های دورافتاده چیزی نیست که به این راحتی ها از یاد برود. فهرست پیش رو که از ترکیب لیست های «Barnes & Noble» و «Bona Fide Bookworm» به وجود آمده، برخی از برترین رمان ها در «ژانر ماجرایی» را در اختیار علاقه مندان قرار می دهد.
990,برترین آثار داستانی دهه 2010 به انتخاب «نیویورک تایمز»,«نیویورک تایمز» روزنامه ی آمریکایی معتبر که مخاطبینی در سراسر جهان دارد، به صورت سالانه فهرستی متشکل از آثار داستانی، شعر و غیرداستانی برگزیده را به انتخاب دبیران خود منتشر می کند. در فهرست پیش رو، آثار داستانی برگزیده در دهه 2010—بر اساس انتشار به زبان انگلیسی از سال 2010 تا سال 2019—به انتخاب «نیویورک تایمز» در اختیار علاقه مندان قرار گرفته است.
128,داستان درام تاریخی,بهره گیری از رویدادها و شخصیت های تاریخی توسط درام نویسان با تلفیقی از التزام به واقعیات روی می دهد و آزادی عمل در خلق درام هایی متناسب با روحیات و افکار نویسندگان آن، شکل دهنده ی نوع ادبی خاصی به نام درام تاریخی است.
348,جایزه ی پولیتزر نمایشنامه,جایزه ی پولیتزر برای نمایشنامه، یکی از هفت جایزه ی مهم و معتبر پولیتزر است. این جایزه ی آمریکایی به شکل کلی به صورت سالانه به آثار برتر ادبی، نمایشی و موسیقیایی داده می شود. این جایزه، به یک اثر نمایشی برجسته تعلق می گیرد و قدمت آن به سال 1918 باز می گردد.
119,ادبیات پست مدرن,مشخصه ی ادبیات پست مدرن، تکیۀ شدید بر مسائلی چون از هم گسیختگی، تناقض، و روایت های سوال برانگیز است. این ادبیات اغلب بعنوان یک سبک یا روند تعریف شده است که در دوران پس از جنگ جهانی دوم پدید آمد. آثار پست مدرن به عنوان واکنشی در برابر تفکر روشنفکرانه و رویکرد مدرنیستی در ادبیات نوگرا به وجود آمده اند. ادبیات پست مدرن، جزیی از پست مدرنیسم است، و همانند پست مدرنیسم برای تعریف و طبقه بندی به عنوان یک جنبش ادبی، تمایل به مقاومت دارد.
185,داستان مرتبط با موسیقی,داستان های مرتبط با موسیقی به آثاری گفته می شود که موسیقی به گونه ای در آن دخیل باشد. این آثار، تمرکز اصلی داستان را بر تاریخچه ی موسیقی، سبک های موسیقی، یک موسیقی دان و یا خواننده ی خاص قرار می دهند.
948,فهرست برترین آثار «ادبیات پست مدرن»,نکته ی جالبی که در مورد «پست مدرنیسم» وجود دارد، این است که به راحتی نمی توان مشخص کرد دقیقا چه عواملی باعث می شود یک کتاب، اثری «پست مدرن» قلمداد شود! هنگام بررسی ویژگی های کتاب هایی که در زمره ی آثار ضروری در «ادبیات پست مدرن» قرار می گیرند، به خصوصیت هایی برمی خوریم که کاملا متضاد جلوه می کنند. «پست مدرنیسم» جنبش ادبی جذاب و پرطرفداری است که منتقدین ادبی، یکی از خاستگاه های اصلی آن را انتشار کتاب «تریسترام شندی» در قرن هجدهم در نظر می گیرند. فهرست پیش رو که از ترکیب لیست های BookRiot و Los Angeles Times به وجود آمده، برخی از برترین آثار موجود در «ادبیات پست مدرن» را در خود جای داده است.
117,ادبیات اگزیستانسیالیسم,اگزیستانسیالیسم یا هستی گرایی، اصطلاحی است که برای طبقه بندی آثار فیلسوفان مشخصی از اواخر سدهٔ نوزدهم و اوایل سدهٔ بیستم به کار برده می شود که با وجود تفاوت های مکتبی عمیق، در این باور مشترک اند که اندیشیدن فلسفی با موضوع انسان آغاز می شود و نه صرفا اندیشیدن موضوعی. در هستی گرایی، نقطه ی آغاز فرد به وسیله ی آن چه نگرش به هستی یا احساس عدم تعلق و گمگشتگی در مواجهه با دنیای به ظاهر بی معنی و پوچ خوانده شده، مشخص می شود. طبق باور اگزیستانسیالیست ها، زندگی بی معناست مگر این که خود شخص به آن معنا دهد؛ همان طور که سارتر گفت، ما محکومیم به آزادی یعنی انتخابی نداریم جز این که انتخاب کنیم؛ و بار مسئولیت انتخابمان را به دوش کشیم. بعضی مواقع اگزیستانسیالیسم با پوچ گرایی اشتباه گرفته می شود در حالی که با آن متفاوت است، پوچ گرایان عقیده دارند که زندگی هیچ هدف و معنایی ندارد در حالی که اگزیستانسیالیست ها بر این باورند که انسان باید خود معنا و هدف زندگی اش را بسازد. آثار داستانی هستی گرایی، از این فلسفه به عنوان پایه و اساس داستان خود استفاده می کنند.
317,دهه 1860 میلادی,دهه ی 1860، دهه ای بسیار متفاوت از دوره های دیگر بود و تغییرات فرهنگی، اجتماعی و سیاسی زیادی را به همراه داشت. حکم لغو برده داری در آمریکا، شعله ور شدن جنگ داخلی آمریکا، انتشار رمان بی نوایان از ویکتور هوگو، انتشار رمان جنگ و صلح از لئو تولستوی و انتشار رمان جنایت و مکافات از فئودور داستایوفسکی، از مهمترین اتفاقات این دهه به حساب می آیند.
442,کتاب هایی که باید خوانده باشید,طبق نظرسنجی گاردین اکثر مردم (کسانی که این کتاب ها را هنوز نخوانده اند) در مورد خواندن این فهرست از کتاب های کلاسیک دروغ می گویند و تظاهر می کنند که آنها را خوانده اند برای اینکه باهوش تر و عاقل تر به نظر برسند .به فهرست زیر کتاب «سرچشمه» اثر «آین راند» و همچنین کتاب «لولیتا» اثر «ولادیمیر ناباکوف» را نیز اضافه کنید .
843,فهرست برترین کتاب های اگزیستانسیالیسم,همه ی ما درباره ی معنای زندگی و مقصد نهایی خودمان فکر کرده ایم. «جنبش اگزیستانسیالیسم» با هدف کمک به درک معنای این دنیای اغلب پرهیاهو، در میان فیلسوفان قرن نوزدهم پدید آمد و سپس نام خود را در سراسر جهان ادبیات مطرح کرد. ادبیات اگزیستانسیالیستی به شکل معمول، شخصیت ها را در دنیایی پرآشوب و به ظاهر بی معنا قرار می دهد و آن ها را وادار می کند که با خویشتن و هدف حقیقی خود در دنیا مواجه شوند. این جنبش به واسطه ی آثار نویسندگانی همچون «آلبر کامو»، «فرانتس کافکا» و «ژان پل سارتر»، در میان سال های 1900 تا 1960 در اوج قرار داشت. فهرست پیش رو، برترین آثار داستانی و غیرداستانی در «ادبیات اگزیستانسیالیسم» را دربردارد و از ترکیب فهرست های ارائه شده در سایت های «Books Icon»، «Skeptic Spectator» و «Goodreads» به وجود آمده است.
946,فهرست کتاب ها با برترین «شخصیت های شرور»,شاید به حضور «شخصیت های شرور» در زندگی خودمان علاقه ای نداشته باشیم اما آن ها به واسطه ی قدرت منحصر به فرد خود، پس زدن قواعد مرسوم و از همه مهم تر کمک به خلق داستان ها، در بسیاری از اوقات بهترین بخش های ادبیات به حساب می آیند. تصور کنید همه ی شخصیت های داستانی همیشه خوب و خوش برخورد و راستگو بودند؛ در این صورت احتمالا خبری از داستان ها نبود. فهرست پیش رو که از ترکیب لیست های lithub و shortlist به وجود آمده، آثاری را در خود جای داده که برترین «شخصیت های شرور» در ادبیات را به مخاطبین معرفی می کنند.
1237,فهرست کتاب های برگزیده در «ادبیات روسیه»,«ادبیات روسیه» مدت ها است که نام خود را به عنوان یکی از غنی ترین و جذاب ترین شاخه ها در ادبیات جهان مطرح کرده و در طول تاریخ پربارش، آثاری فراموش نشدنی و جریان ساز را به میراث ادبی دنیا افزوده است. از روایت های کهن گرفته تا رمان های مدرن، فهرست پیش رو، کتاب های برگزیده در ادبیات روسیه را به انتخاب وبسایت «Russia Beyond» در اختیار علاقه مندان قرار می دهد.
135,ادبیات مدرن,ادبیات نوگرا یا ادبیات مدرن، در اواخر سده ۱۹ میلادی و اوایل سده بیستم در اروپا و آمریکای شمالی ریشه دارد و خصیصه اصلی اش، شکستن آگاهانه روش های سنتی نوشتن، هم در شعر و هم در داستان است. این جنبش ادبی، به شکل آگاهانه حالت های سنتی را از بین برد و فرم جدیدی را برای بیان احساسات انتخاب کرد. وحشت از جنگ جهانی اول، پیش فرض های غالب در مورد جامعه را در ذهن نوگرایان زنده کرد و نوگرایان، از میان همه با کسانی همچون زیگموند فروید و کارل مارکس که عقلانیت ذهن بشر را به چالش می کشیدند، هم داستان شده و از آنان، متأثر شدند.
328,پرفروش ترین کتاب ها,در این بخش، می توانید پرفروش ترین کتاب های بازار نشر را از نظر بگذرانید. این کتاب ها، گلچینی هستند که توسط خوانندگان در سراسر ایران به وجود آمده اند و بیشترین خواننده را در میان خیل عناوین ارزشمند دنیای قلم داشته اند. انتخاب از میان این آثار، کار دشواری نیست !
683,بهترین کتاب های داستانی بر پایه ی سبک رئالیسم جادویی,«رئالیسم جادویی» یکی از منحصر به فرد ترین قالب های روایت داستان به شمار می آید و علاقه مند شدن به آن، اصلا کار سختی نیست! در هم تنیدن عناصر جادویی و فانتزی در جهانی که آن را واقعی می پنداریم، مخاطبین را در دنیای بی پایان تخیل ها غرق می کند. بهترین داستان ها در این سبک، در حالی که شیوه ی عادی درک و منطق را در هم می شکنند، همچنان قابل همذات پنداری باقی می مانند.این فهرست دربردارنده ی آثار برتر «رئالیسم جادویی» است که از ترکیب فهرست های BookRiot و Goodreads به وجود آمده است.
737,فهرست برترین رمان ها در بریتانیا,این فهرست، بر اساس نظرسنجی ای درباره ی کتاب ها در سال 2003 توسط BBC به وجود آمده است. حدود هفتصد هزار نفر از شهروندان در این نظرسنجی شرکت کردند تا محبوب ترین رمان های بریتانیا را مشخص کنند. این نظرسنجی که یک سال به طول انجامید، به بزرگترین نظرسنجی عمومی در زمان خود تبدیل شد و افراد شناخته شده ی زیادی در آن شرکت کردند.
892,فهرست برترین کتاب های سوررئالیستی,«سوررئالیسم»، مکتب فکری و جنبشی در ادبیات، تئاتر و سایر هنرها است که تلاش می کند مرزهای میان قلمرو واقعیت و خیال را از بین ببرد. آثار هنری سوررئالیستی به واسطه ی کنار هم قرار دادن تصاویر متضاد، غیرمنطقی و متناقض، تفاوت های میان افکار خودآگاه و ناخودآگاه را در یکدیگر ترکیب می کنند و دنیایی جدید را به وجود می آورند. فهرست پیش رو که از ترکیب فهرست های The Atlantic – Lithub و Goodreads به وجود آمده، برترین آثار سوررئالیستی را در خود جا داده است.
936,فهرست برترین کتاب های «کمدی سیاه»,خندیدن در مواجهه با تراژدی، ترس و خطر، جنبه ای درمانگرانه دارد که باعث می شود ژانر «کمدی سیاه» تا حد زیادی برای مخاطبین، جذاب و اعتیادآور جلوه کند. اگر به خندیدن در غیرمعمول ترین شرایط علاقه دارید، فهرست برترین کتاب ها در ژانر «کمدی سیاه» را از دست ندهید؛ فهرستی که از ترکیب لیست های MyDomaine، DigBooks، Amazon و Goodreads به وجود آمده و آثار ضروری در این ژانر پرطرفدار را در خود جای داده است.
961,فهرست برترین رمان ها درباره شهرها,وقتی از نویسندگان پرسیده می شود که ایده ی خلق رمانشان را از کجا به دست آورده اند، برخی ممکن است بگویند صحبت یکی از شخصیت ها و یا جمله ای مشخص در مورد داستان در ابتدا به ذهنشان رسیده است؛ عده ای دیگر از نویسندگان نیز ممکن است ورود به یک مکان یا شهری خاص را اصلی ترین منبع الهام خود در نظر بگیرند. شهرها در بسیاری از اوقات، چشم اندازهایی دوگانه برای نویسندگان هستند: مکانی عمومی در جهان فیزیکی با تمام ساختمان ها و تاریخ مختص به خود، و همچنین بستری انتزاعی تر برای روییدن خاطرات و تخیلات هر شخص. همین زندگی دوگانه در شهرها است که نیروی محرکه ی لازم برای خلق داستان را برای نویسندگان به وجود می آورد. فهرست پیش رو که از ترکیب لیست های Guardian، ElectricLiterature و DestinationReads به وجود آمده، برخی از برترین رمان هایی را در خود جای داده که شهرها در آن ها، نقشی ویژه را ایفا می کنند.
1006,فهرست برترین کتاب ها درباره «کمونیسم»,ایدئولوژی «کمونیسم» در طول قرن بیستم، بر بخش های زیادی از جهان چیرگی یافت و در دنیای کنونی نیز، حضور و تأثیرگذاری آن در دنیای سیاست کاملا مشهود است. به همین خاطر، آشنایی و کسب اطلاعات بیشتر در مورد «کمونیسم» ضروری به نظر می رسد. فهرست پیش رو که از ترکیب لیست های Five Books، Barnes & Noble و Goodreads به وجود آمده، برخی از برترین کتاب ها درباره ی چگونگی شکل گیری «کمونیسم»، تاریخ این ایدئولوژی در کشورهای مختلف، و پیامدهای آن را در خود جای داده است.
1124,فهرست برترین آثار انتشار یافته پس از مرگ نویسنده,بسیاری از نویسندگان هیچ وقت موفق نمی شوند که کتابی را به انتشار برسانند؛ برخی از آن ها به واسطه مهارت و خوش اقبالی، در زمان حیات خود آثارشان را منتشر می کنند؛ و برخی دیگر نیز با موفقیت مواجه می شوند، اما تنها پس از مرگ خود. در حقیقت بسیاری از کتاب های تأثیرگذار و جریان ساز، پس از مرگ نویسنده انتشار یافته اند. فهرست پیش رو که از ترکیب لیست های Literary Hub، Electric Literature و Barnes & Noble به وجود آمده، برخی از برترین آثار انتشار یافته پس از مرگ نویسنده را در خود جای داده است.
233,داستان رئال,نویسندگان واقع گرا به بیان واقعیات جامعه ی خویش، درست همانطور که هستند، می پردازند. اواخر قرن 18 تا اوایل قرن 19 دیدگاهی که رئالیست ها داشتند، دیدگاهی بیرونی یا objective بود. رئالیسم، روشی دقیق برای بازنمایی واقعیات بیرونی و مواجه با امور (حادثه یا ماجرا) آن گونه که هستند، می باشد و نویسندگان روس در شکل گیری و رشد این ژانر، نقش بسزایی ایفا کردند.
121,داستان سیاسی,داستان های سیاسی از قالب روایت داستان برای تفسیر مسائل، نظام ها و نظریات سیاسی استفاده می کند. آثار طبقه بندی شده در ژانر داستان سیاسی، اغلب به طور مستقیم از جامعه ای واقعی انتقاد می کنند و یا واقعیتی جایگزین و حتی گاها فانتزی را به تصویر می کشند. نویسندگان بزرگی چون جوزف کنراد، جان اشتاین بک و گراهام گرین در این ژانر فعالیت کرده اند.
701,جایزه میگل دو سروانتس,جایزهٔ میگل دو سروانتس (به اسپانیایی: Premio Miguel de Cervantes) جایزه ای است در حوزه ادبیات اسپانیایی که هر ساله توسط وزارت فرهنگ اسپانیا به نویسندگان برگزیده اعطا می شود. این جایزه را به یاد میگل سروانتس نام نهاده اند و ارزش مالی آن ۹۰٬۰۰۰ یورو است، ولی سال۲۰۱۴ به «النا پونیاتوسکا» نویسنده و روزنامه نگار مکزیکی ۱۲۵۰۰۰ یورواهدا شد.جایزهٔ ادبی سروانتس در سال ۱۹۷۶ بنیاد گذاشته شد. این جایزه برای مجموعه آثار یک نویسنده هر سال در مادرید پایتخت اسپانیا اهدا می شود.این جایزه که از جمله معتبرترین جوایز ادبی دنیاست، هر سال در سالگرد درگذشت «میگل دو سروانتس»؛ نویسندهٔ مشهور قرن هفدهم کتاب «دن کیشوت» در ماه آوریل توسط وزارت فرهنگ اسپانیا اهدا می شود.مراسم اهدای جایزه سروانتس در دانشگاه مرکزی شهر آلکالا دهنارس، محل تولد میگوئل دوسروانتس برگزار می شود.
980,فهرست برترین کتاب ها درباره ورزش,ارتباط میان ورزش و ادبیات، احتمالا قدمتی به اندازه ی اولین متون مکتوب دارد و در برجسته ترین آثار دوران های کهن، از جمله «حماسه گیلگمش»، «شاهنامه» و «ایلیاد» نیز به چشم می خورد. از آن زمان تا کنون، نویسندگان بارها و بارها تلاش کرده اند داستان افرادی را روایت کنند که جرأت ورود به میدان مسابقات بزرگ و مواجهه با چالش های جسمانی و روانی بی پایان را داشته اند. فهرست پیش رو، برخی از برترین کتاب های مربوط به ورزش و ورزشکاران را در خود جای داده است.
546,مدرسه زندگی,مدرسه زندگی یک موسسه آموزشی است با تمرکز بر زندگی بهتر و عاقلانه تر. این موسسه در سال ۲۰۰۸ در لندن(شعبه اصلی)، آمستردام، برلین، استانبول، ملبورن، پاریس و سیدنی شروع به کار کرد. این مدرسه برنامه و خدمات متفاوتی را پیشنهاد میدهد منجمله پیدا مکردن شغل مورد رضایت، بهتر شدن در رابطه ها، دست یافتن به خونسردی، درک بهتر جهان.مدرسه زندگی توسط آلن دو باتن تأسیس شده است.
115,هوگو برای بهترین رمان,جایزه ی هوگو (Hugo Awards) ، قدیمی ترین و یکی از معتبرترین جوایز ادبی در زمینه ی داستان نویسی علمی-تخیلی و خیال پردازی که به افتخار هوگو گرنزبک، بنیان گذار نخستین مجله ی علمی-تخیلی که تحت نام «داستان های شگفت انگیز» به چاپ می رسید، نام گذاری شده است. این جایزه از سوی مجمع جهانی علمی-تخیلی ورلدکان (Worldcon) اعطا می شود.
248,جایزه ی نبیولا,جایزه ی نبیولا از معتبرترین جوایز در زمینه ی داستان نویسی علمی-تخیلی و خیال پردازی است که توسط «انجمن نویسندگان علمی تخیلی آمریکا» اعطا می شود. این جایزه از سال 1966 به صورت همه ساله در چهار دسته ی زیر اهدا می شود:داستان کوتاه: نوشته های زیر ۷۵۰۰ کلمه (Short Story)داستان نیمه کوتاه: نوشته های بین ۷۵۰۰ تا ۱۷۵۰۰ کلمه (Novelette)داستان: نوشته های بین ۱۷۵۰۰ تا ۴۰۰۰۰ کلمه (Novella)داستان بلند: نوشته های بالای ۴۰۰۰۰ کلمه (Novel)
812,فهرست الهام بخش ترین رمان های BBC,مرکز رسانه ای BBC در پنجم نوامبر سال 2019، فهرستی از رمان هایی را منتشر کرد که توسط جمعی شش نفره از نویسندگان و منتقدین ادبی به وجود آمده بود: فهرستی از 100 رمان انتشار یافته به زبان انگلیسی که در زندگی هیئت انتخاب کننده تأثیرگذار بوده است. این فهرست با عنوان «الهام بخش ترین رمان ها» با هدف «یک سال نکوداشت ادبیات» توسط BBC ارائه شد.
1146,فهرست کتاب های برگزیده به انتخاب «آمازون»,بخش «نقد کتاب» شرکت «آمازون» به انتخاب دبیران خود، فهرستی از صد کتاب برگزیده را در اختیار علاقه مندان قرار داده است. کتاب های موجود در این فهرست، شامل آثار داستانی و غیرداستانی برای مخاطبین کودک، نوجوان و بزرگسال می شوند و همگی آثاری ضروری برای دوستداران دنیای ادبیات به حساب می آیند.
1220,فهرست کتاب های برگزیده به انتخاب «ایلان ماسک»,«ایلان ماسک»، کارآفرین و تاجر آمریکایی است که در سال 1999 شرکت «X.com» (که مدتی بعد به PayPal تبدیل شد) را بنیان نهاد و در سال 2002 شرکت «SpaceX» و در سال 2003 شرکت «Tesla Motors» را تأسیس کرد. «ماسک» که یکی از برجسته ترین چهره ها در دنیای تکنولوژی به شمار می آید، در طول سال های اخیر، تعدادی از کتاب های مورد علاقه ی خود را به مخاطبین معرفی کرده است. فهرست پیش رو، کتاب های برگزیده به انتخاب «ایلان ماسک» را در اختیار علاقه مندان قرار می دهد.
800,فهرست برترین رمان های عاشقانه,همه ی ما به اندکی عشق در زندگی نیاز داریم، و یکی از راه های جذاب برای به دست آوردن آن، مطالعه ی رمان های عاشقانه ی احساس برانگیز است. این فهرست را می توان رویای یک آدم رمانتیک در نظر گرفت؛ فهرستی که از رأی مستقیم کاربران سایت گودریدز به وجود آمده و برترین آثار عاشقانه ی قدیمی و جدید را در خود جای داده است. اگر حال و هوای عشق به سرتان زده، این فهرست را از دست ندهید.
468,جایزه ی استوریاس,جوایز شاهزاده آستوریاس (اسپانیایی: Premios Princesa de Asturias، انگلیسی: Princess of Asturias Awards) مجموعه ای از جوایز سالیانه در اسپانیا است که هر ساله توسط بنیاد شاهزاده آستوریاس اعطا می گردد . این مراسم هر ساله در آمفی تئاتر کامپوآمور شهر ابیه دو برگزار می شود و طی آن جوایزی در هشت رشته مختلف، شامل پنجاه هزار یورو وجه نقد، یک تندیس ویژه به عنوان نماد این جایزه و یک دیپلم افتخار؛ به بهترین دستاوردهای آن گروه اعطا می شود.
345,کمدی,برجسته ترین آثار غیرداستانی دنیا در ژانر کمدی در این بخش قرار گرفته اند. با جست و جویی کوتاه در این بخش می توانید مطمئن باشید کتابی را انتخاب خواهید کرد که لبخند را بر لبانتان خواهد نشاند.
334,علوم تجربی,علوم تجربی به علومی گفته می شود که بر پایه ی تحقیقات تجربی و قابل آزمایش، با آزمودن فرضیه عمدتا در شرایط کنترل شده به استدلال علمی می پردازند. کتاب های مربوط به حوزه های مختلف علوم تجربی، مفاهیم این علوم را برای مخاطبین خاص و عام تشریح می کنند.
374,کتاب های نفیس,مجموعه ای از بهترین کتاب های نفیس ادبی و مذهبی و دیوان شعرا
188,ادبیات رومانی,قدمت ادبیات رومانی به اوایل قرن شانزدهم بازمی گردد. در دهه های اخیر و همزمان با گسترش تفکر ملی گرایی در اروپا، نویسندگان رومانیایی نیز مانند همتایان اروپایی خود در آثارشان بسیار به مسئله ی هویت ملی و فرهنگ مستقل پرداختند. اوژن یونسکو و امیل سیوران در خارج از دانمارک بیش از هر نویسنده ی دیگری بیانگر این هویت ملی مستقل هستند.
156,ادبیات کره,ادبیات کره را می توان به طور کلی به دو دوره ی کلاسیک و مدرن تقسیم کرد، گرچه همیشه نمی توان برخی آثار هنری کره ای را با اطمینان به دوره ای خاص منسوب کرد. تا پایان قرن نوزدهم میلادی، آثار منظوم و منثور کره ای اغلب به تقلید از آثار کلاسیک چینی نوشته می شدند؛ اما با شروع قرن بیستم، نویسندگان و هنرمندان کره ای، ویژگی ها و موضوعات منحصر به فرد فرهنگی و نژادی خود را به کارهایشان وارد کردند.
782,برترین آثار داستانی با شخصیت اصلی زن,برترین شخصیت های زن در دنیای داستان ها، تا مدت ها پس از پایان کتاب، در ذهن مخاطبین خود باقی می مانند. به عنوان مثال، شخصیت «جین ایر» (و تمام آرزوها و احساساتش) آنقدر برای مخاطبین واقعی می شود که انگار او را از نزدیک دیده اند و کامل می شناسند. کتاب های این فهرست، طیفی گسترده و شگفت انگیز از شخصیت های اصلی زن را به ما معرفی می کنند. این شخصیت ها شاید جوان یا پیر، و مهربان یا پلید باشند، اما همگی بدون استثنا، به یاد ماندنی هستند.
787,برترین آثار تبدیل شده به فیلم و سریال,علیرغم وجود اقتباس های پرتعداد از کتاب ها، جمله ی «کتاب بهتر بود» هنوز هم میان مخاطبین بسیار متداول است. اقتباس های تصویری از کتاب ها به ندرت می توانند از خاستگاه خود پیشی بگیرند و به اثری بهتر تبدیل شوند، اما همچنان، دیدن فیلم هایی که از روی کتاب های مورد علاقه مان ساخته شده اند، و مشاهده ی شباهت ها و تفاوت های میان آن ها، بسیار لذت بخش است. در این فهرست، صد کتاب برتر با اقتباس های تصویری ارزشمند—بر اساس آرای کاربران در سایت های imdb، Goodreads، Bookriot و Riffle—به چشم می خورد. کتاب های پیش رو شامل آثار قدیمی و جدید، داستانی و غیر داستانی، و کتاب های کودک و نوجوان می شوند. بدون تردید صدها اثر دیگر را می توان در این فهرست قرار داد اما عناوین انتخاب شده، آثاری عالی برای شروع هستند.
945,فهرست برترین کتاب ها با «روایت چندگانه»,به همان میزان که خواندن داستان از یک نقطه نظر ثابت و به دست آوردن درکی عمیق از شخصیت اصلی جذاب است، داستان های دارای «روایت چندگانه» نیز برای مخاطبین هیجان انگیز هستند چرا که اینگونه از آثار، ابعادی جدید را به دنیای خود اضافه می کنند و این فرصت را به مخاطبین می دهند تا از زوایایی گوناگون به کلیت داستان بنگرند. فهرست پیش رو که از ترکیب لیست های PublishersWeekly و ListChallenges به وجود آمده، دربردارنده ی آثاری است که به بهترین شکل از تکنیک «روایت چندگانه» بهره برده اند.
537,کتاب هایی که همه ی زنان باید بخوانند,ادبیات داستانی و غیرداستانی همیشه برای زنان راه امنی بوده تا قصه های شان را روایت کنند، فرقی هم نمی کند که خواننده باشند یا نویسنده. ادبیات، فضایی را برای زنان فراهم آورده است تا بتوانند بدون مداخله مردان، روایت گر داستان خود باشند.درست است که جنسیت زدگی و مردانگی کماکان بر دنیای ادبیات تسلط دارد اما اگر در جستجوی کتابی هستید که محور اصلی آن زنان باشند یا به مسایلی مانند جنسیت زدگی بپردازد، باید بگویم که این عصر، عصر طلایی برای این نوع کتاب ها است. امروزه به تعداد نویسندگان زنی که از دریچه نگاه خود به ابعاد مختلف زندگی زنان پرداخته اند، افزوده شده است .کتاب ها ی این فهرست از میان معروفترین لیست های کتاب های پیشنهادی در جهان که به انتخاب موسسات و سایت های مطرح بین المللی طبقه بندی شده است انتخاب شده اند.
676,خود زندگی نامه هایی که همه باید بخوانند,شرح حال ها و خودزندگی نامه ها به ما انگیزه میدن ، بهمون آموزش میدن و باعث میشن بخندیم و یا گریه کنیم و شاید همه ی اینها باهم.اگه عاشق خوندن درباره سرگذشت دیگران به زبان خودشون هستید ، چه شاعر باشه چه رییس جمهور ، نویسنده باشه یا فعال اجتماعی و یا به هر دلیلی معروف باشه ، این فهرست تعدادی از بهترین شرح حال ها و زندگی نامه های خودنوشت رو شامل میشه که از میان معروفترین لیست های کتاب های پیشنهادی در جهان انتخاب شده اند. این فهرست شامل خود زندگی نامه هایی است که همه باید خوانده باشند
947,فهرست برترین آثار درباره ی خوراک ها,«به نظر می رسد سه نیاز اساسی ما، به خوراک و امنیت و عشق، آنقدر در هم تنیده هستند که نمی توانیم به یکی از آن ها بدون دو نیاز دیگر فکر کنیم.»نویسنده ی آمریکایی «ام. اف. کی. فیشر» که یکی از پیشگامان عرصه ی «خوراک شناسی» در آمریکا به شمار می آید، این جملات را در سال 1943 و در کتابی نوشت که باعث شکل گیری و رشد یک ژانر جدید در آثار مکتوب شد: کتاب هایی درباره ی خوراک ها که فقط دربردارنده ی تصاویر و دستورالعمل های آشپزی نیستند، بلکه به رابطه و تأثیرات خوراک ها بر افکار، رویاها و زندگی انسان ها نیز می پردازند. فهرست پیش رو برخی از برترین آثار موجود درباره ی خوراک ها را در خود جای داده است.
1038,فهرست کتاب های برگزیده درباره «زبان شناسی»,زبان، یکی از پیچیده ترین پدیده ها در جهان هستی است؛ با این حال همه ی ما هر روز با آن مواجه می شویم و از آن بهره می بریم. خوشبختانه برای یاد گرفتن یک زبان، نیازی به آموختن تمام جزئیات مربوط به چگونگی کارکرد آن نداریم. اما آموختن درباره ی ساز و کار زبان ها، اطلاعات ارزشمندی را درباره ی سرشت انسان، کارکرد مغز، تاریخ و پدیده های متعدد دیگر در اختیار ما می گذارد و خواندن کتاب های مربوط به «زبان شناسی»، روشی عالی برای سفر در دنیای کلمات است. فهرست پیش رو که از ترکیب لیست های FiveBooks، Babbel و OnlineCollege به وجود آمده، برخی از کتاب های برگزیده درباره «زبان شناسی» را در خود جای داده است.
1007,فهرست کتاب های برگزیده درباره «عکاسی»,هنر عکاسی، ترکیبی شگفت انگیز از قدرت تکنولوژی و خلاقیت است؛ دو عنصری که نقشی اساسی را در به وجود آمدن هر عکس خوب ایفا می کنند. اگر عکاس آماتور یا حرفه ای هستید، یا صرفا به این کار علاقه دارید، فهرست پیش رو که از ترکیب لیست های CreativeBoom، Photodoto، Contrastly و Photoblog به وجود آمده، برخی از آثار برگزیده در مورد عکاسی را در اختیار علاقه مندان به این هنر قرار می دهد.
1019,فهرست کتاب های برگزیده درباره «تولید محتوا»,اغلب نویسندگان با این گفته موافق هستند که یکی از بهترین راه ها برای بهبود توانایی های خود در نویسندگی، مطالعه (و نوشتن) به شکل پیوسته است. چه در دنیای «تولید محتوا»، نویسنده ای حرفه ای هستید و چه در آغاز مسیر، کتاب های مفید زیادی در مورد نوشتن محتوای بهتر و مدیریت روابط با مخاطبین وجود دارد. فهرست پیش رو که از ترکیب لیست های CopyBlogger، ConstantContent و KnowledgeEnthusiast به وجود آمده، برخی از کتاب های برگزیده درباره «تولید محتوا» را در خود جای داده است.
428,فهرست برترین نمایشنامه های گاردین,فهرست پیش رو، حاصل تلاش های مایکل بیلینگتون، منتقد و تحلیلگر تئاتر در نهاد خبری گاردین انگلستان، برای انتخاب برترین نمایشنامه های تاریخ البته به قلم نویسندگان غربی است و در آن، آثار ارزشمند هنرمندان بزرگی همچون ویلیام شکسپیر، هنریک ایبسن، جورج برنارد شاو، یوجین اونیل و بسیاری دیگر به چشم می خورد.
979,فهرست برترین کتاب ها برای علاقه مندان به ژورنالیسم,خبرنگاری یا «ژورنالیسم»، پدیده ای کاملا ضروری برای حفظ سلامت و حقوق مدنی جامعه ی انسان ها است. «ژورنالیسم» متعهد به حقیقت، این فرصت را در اختیار ما می گذارد که درکی کامل تر و نزدیک تر به واقعیت را از جهان پیرامون به دست آوریم و پرده از نفرت ها، فسادها و فعالیت های غیراخلاقی برداریم. فهرست پیش رو که از ترکیب لیست های Columbia Journalism Review، NewsAssociates، ElectricLiterature و BookRiot به وجود آمده، برخی از برترین آثار داستانی و غیرداستانی را برای علاقه مندان به «ژورنالیسم» در خود جای داده است.
807,فهرست برترین رمان های قرن 21,جهان ادبیات از شروع قرن بیست و یکم، تغییرات زیادی را به خود دیده است. چهره هایی تأثیرگذار و شناخته شده همچون «جان آپدایک» و «سال بلو» از میان ما رفته اند و دنیای کتاب ها، اکنون، با گستردگی بیشتر و چهره هایی جدید به هستی خود ادامه می دهد. اما برترین رمان های دو دهه ی نخست این قرن پرهیاهو چه عناوینی هستند؟ در فهرست پیش رو، برترین رمان های قرن بیست و یکم به انتخاب کاربران سایت «گودریدز» در اختیار علاقه مندان قرار گرفته است.
1049,فهرست برترین کتاب های ناتمام,برخی نویسندگان به دلایل مختلف همچون کمال گرایی، کار روی سایر پروژه ها، بیماری یا حتی مرگ، موفق نشدند که آثار خود را به سرانجام برسانند؛ آثاری که علیرغم نداشتن پایان بندی های مرسوم یا حتی پایان یافتن در میانه ی روایت، پس از انتشار توانستند نام خود را به عنوان کتاب هایی ارزشمند و ماندگار مطرح کنند. ناتمام بودن این آثار همچنین، جنبه ای جذاب و اسرارآمیز را به آن ها می بخشد. فهرست پیش رو که از تریکب لیست های Flavorwire، Guardian و Mental Floss به وجود آمده، برخی از برترین کتاب های ناتمام را در خود جای داده است.
1011,61 کتاب نشونی,61 کتاب برای رشد خودتون و کسب و کارتون «پیشنهاد فعالان اکوسیستم استارت آپی» منبع : اینستاگرام نشونی
422,جایزه ی کتاب انیسفیلد-ولف,جایزه ی کتاب انیسفیلد-ولف، جایزه ای ادبی و آمریکایی است که به آثاری تعلق می گیرد که نقش بسزایی در درک صحیح مسائل مربوط به نژادپرستی و همچنین در نکوداشت فرهنگ های گوناگون نوع بشر ایفا کرده باشند. این جایزه توسط شاعری اهل کلیولند به نام ادیث انیسفیلد ولف در سال 1935 بنیان نهاده شد.
237,داستان هستی گرایانه,هستی گرایی، اگزیستانسیالیسم یا باور به اصالت وجود، مفهومی است که در آن می کوشند تا نشان بدهند چه تفاوتی میان وجود یا بودن انسان در این دنیا با سایر شکل های هستی وجود دارد. داستان های هستی گرایانه معمولا چهار ویژگی اصلی در خود دارند: تصادفی بودن هستی، آزادی، مسئولیت و اصالت.
578,جایزه ملی ادبیات داستانی اسپانیا,جایزه ملی ادبیات داستانی اسپانیا، جایزه ای ادبی است که توسط وزارت فرهنگ اسپانیا به رمانی از نویسنده ای اهل این کشور تعلق می گیرد. برنده ی این جایزه، مبلغ بیست هزار یورو را از آن خود می کند.
316,دهه 1850 میلادی,در دهه ی 1850، استعمارگری در جهان گسترش یافت و تعداد مهاجرین به آمریکا به عددی بی سابقه رسید. چارلز دیکنز در این دهه چندین اثر از جمله رمان داستان دو شهر را به انتشار رساند. رمان داغ ننگ از ناثانیل هاثورن نیز در همین دوره منتشر شد.
164,ادبیات نیجریه,ادبیات نیجریه، به زبان های مختلفی چون انگلیسی، ایگبو، یوروبا و سایر زبان های محلی این کشور نوشته می شود. نویسندگان نیجریه به خوبی توانسته اند تاریخ پرفراز و نشیب این کشور را به جهانیان معرفی می کنند و موفق شده اند تا جوایز معتبری چون نوبل ادبیات و من بوکر را به این کشور آفریقایی بیاورند.
342,ادبیات برزیل,ادبیات برزیل در آغاز پیدایش خود، دنبال کننده ی موضوعات و سبک های مورد استفاده در ادبیات پرتغال بود اما با گذشت زمان و به خصوص در قرن های نوزدهم و بیستم، این روند تغییر پیدا کرد و نویسندگان و هنرمندان برزیلی، موضوعات و علایق مردم و فرهنگ برزیل را دستمایه ی خلق آثار هنری خود قرار دادند. ادبیات برزیل را می توان به دوره ی استعماری، رمانتیسیسم، رئالیسم، پیشامدرن، مدرن و پست مدرن تقسیم بندی کرد.
533,کتاب هایی که هر معلمی باید بخواند,در دنیا کمتر مشاغلی هستند که به اندازه ی معلمی نیاز به شجاعت و عشق داشته باشند. در این قسمت کتاب ها بر اساس فهرستی از معروفترین لیست های کتاب های پیشنهادی برای معلمان در جهان است که به انتخاب موسسات و سایت های مطرح بین المللی طبقه بندی شده است .در این بخش با کتاب هایی آشنا خواهید شد که توسط مراجع مختلف به عنوان کتاب برگزیده انتخاب شده اند و معلمان موفق و باتجربه خواندن آن ها را توصیه کرده اند.
23,جایزه ی گنکور,جایزه ی گنکور (به فرانسوی: Prix Goncourt) جایزه ای است ادبی که در پی وصیت ادموند دو گنکور در سال ۱۸۹۶ بنیان گذاشته شد. مجمع ادبی گنکور به طور رسمی در سال ۱۹۰۲ میلادی تأسیس شد و نخستین دوره ی جایزه در روز ۲۱ دسامبر سال ۱۹۰۳ اعطا شد. جایزه ی گنکور هر ساله نصیب «بهترین کتاب داستانی» می شود که طی «همان سال» منتشر شده باشد. بیشتر اوقات، جایزه ی گنکور به یک رمان اعطا می شود.هر نویسنده در زندگی ادبی خود تنها یک بار برنده ی این جایزه می شود، در این میان، رومن گاری یک استثناء است: او یک بار در سال ۱۹۵۶ برای رمان ریشه های آسمان و یک بار در سال ۱۹۷۵ بابت رمان زندگی در برابر خود شیادانه و با نام مستعار امیل آژار برنده شد.
32,جایزه ی پن فاکنر,جایزه ی پن/فاکنر (PEN/Faulkner Prize)برای داستان، جایزه ی ۱۵ هزار دلاری خود را از سوی بنیاد فاکنر - که به نام ویلیام فاکنر، نویسنده ی شهیر برنده ی نوبل، نام گذاری شده است - به کار بهترین نویسنده ی سال که تبعه ی آمریکاست، می دهد. چهار نویسنده ای هم که به مرحله ی نهایی این جایزه رسیده اند، هر یک ۵۰۰۰ دلار جایزه ی نقدی دریافت می کنند. این جایزه برای اولین بار در سال ۱۹۸۱ اعطا شده است. جایزه ی «پن فاکنر» که بخشی از جوایز بنیاد پن محسوب می شد، در سال ۲۰۱۲ به جولی اتسوکا برای کتاب «بودا در اتاق زیرشیروانی» داده شده است. دبورا ایزن برگ، شرمن الکسی، جوزف اونیل و کریستین سن از برگزیدگان این جایزه ی ادبی آمریکایی هستند.
44,جایزه ی حلقه منتقدین کتاب آمریکا,جوایز حلقه ی منتقدین کتاب آمریکا (american book critics circle) از سال ۱۹۷۴ به بهترین داستان، کتاب غیرداستانی، شعر، زندگینامه، زندگینامه خودنوشت و نقد تعلق می گیرد.600 منتقد ادبی هر سال برندگان این جوایز را انتخاب می کنند. جوایز این انجمن که سازمانی غیرانتقاعی است و به معرفی و بررسی کتاب و نقدهای ادبی می پردازد، ارزش مادی ندارد، اما موجب اعتبار اثر در میان کتابخوانان می شود.
850,فهرست برترین کتاب های امیدبخش,کتاب ها به شکل های مختلفی می توانند به ما امید ببخشند و یکی از اصلی ترین آن ها، یادآوری این نکته است که ما تنها نیستیم. کتاب ها به واسطه ی پرداختن به موضوعاتی که گاهی پنهان می کنیم یا درباره شان حرف نمی زنیم، به ما نشان می دهند که همیشه کورسویی از امید را می توان در تاریکی پیدا کرد، که ما اولین افرادی نیستیم که چنین عواطفی را تجربه می کنیم، و این که همیشه انسان های دیگری وجود دارند که دقیقا می دانند در حال پشت سر گذاشتن چه احساساتی هستیم.در این فهرست که از آثار داستانی و غیر داستانی تشکیل شده، کتاب هایی قرار گرفته که می توانند آتش امید را در دل هر انسانی شعله ور کنند. این فهرست زندگی بخش، از ترکیب لیست های ارائه شده در سایت های TED، Good House Keeping و BookRiot به وجود آمده است.
268,جایزه ی ویلیام الن وایت,جایزه ی ویلیام الن وایت، جایزه ای ادبی است که به صورت سالانه با رأی دانش آموزان ایالت کانزاس از بین لیست های تهیه شده توسط کمیته ی داوران، به برنده تعلق می گیرد. این جایزه در سال 1952 توسط روث گارور گاگلیاردو، متخصص ادبیات کودک و برگزارکننده ی فعلی مراسم، بنیان نهاده شد. نام این جایزه، به افتخار ویلیام الن وایت، ناشر و ویراستار روزنامه ی امپوریا گزت، انتخاب شده است. این جایزه، باسابقه ترین جایزه ی ادبیات کودک به انتخاب خود کودکان، در ایالات متحده ی آمریکا است.
214,داستان الهام بخش,داستان الهام بخش به داستانی اطلاق می گردد که تغییرات مثبتی در زندگی حداقل یکی از شخصیت های اصلی داستان اتفاق افتاده باشد. نگارش این تغییر با هدف تحت تأثیر قرار دادن مخاطب داستان انجام می شود. این آثار به خوانندگان خود یادآوری می کنند که این تغییرات در زندگی آن ها نیز ممکن است اتفاق بیافتد.
69,جایزه ی رنودو,جایزه ی تئوفراست رنودو (prix renaudot) یا جایزه ی رنودو ، یک جایزه ی ادبی فرانسوی است که در سال ۱۹۲۶، توسط ۱۰ نفر منتقد هنری پایه گذاری شد که منتظر نتایج جایزه ی گنکور بودند. جایزه ی رنودو، جایزه ای تکمیلی برای جایزه ی گنکور به حساب می آید و نامش را از تئوفراست رنودو، پدید آورنده ی اولین روزنامه ی فرانسوی در سال 1631، گرفته است.
914,فهرست برترین آثار مربوط به فمینیسم,گاهی اوقات به نظر می رسد درست به تعداد آدم هایی که خود را «فمینیست» در نظر می گیرند، انوع مختلف «فمینیسم» در جهان وجود دارد. به همین خاطر، کسب دانش درباره ی «فمینیسم» و به کار گرفتن آن در زندگی، فرآیندی مداوم و مسمتر است. با این که مطالعه ی برترین کتاب های مربوط به «فمینیسم»، تنها راه آشنایی بیشتر و دخیل شدن در این جنبش فکری نیست، اما راهی عالی برای کسب دانش درباره ی جنبه ها و نقطه نظرهای گوناگون پیرامون «فمینیسم» به شمار می آید. در این فهرست، برترین آثار مربوط به «فمینیسم» برای علاقه مندان ارائه شده است.
690,ده کتاب برتر مدیریت دارایی های شخصی,وقتی در مورد چگونگی مدیریت پول صحبت می کنیم، مدریت دارایی های شخصی یکی از ضروری ترین مهارت هایی است که هر کس می تواند بیاموزد. اما بدون راهنما و نقشه ی راه، درک ارزش مدیریت سرمایه و استفاده از آن برای درآمدزایی، می تواند سخت باشد. با این وجود، اگر به هر کتاب فروشی یا کتابخانه ای بروید، راهنماهای زیادی را در این مورد پیدا خواهید کرد که در قالب کتاب های مدریت دارایی های شخصی، توصیه هایی را برای برنامه ریزی های مالی ارائه می کنند. اما همه ی توصیه ها، به یک میزان ارزشمند نیستند. برای شروع، به کتاب هایی ساده و همه فهم نیاز خواهید داشت که مبانی سرمایه گذاری، بهترین راه ها برای پس انداز پول، و چگونگی پرداخت وام هایتان را به شما توضیح دهند. کتاب های موجود در این فهرست، درست برای همین هدف نوشته شده اند و به شما کمک می کنند از نگرانی های همیشگی در رابطه با مدریت دارایی های شخصی رها شوید.
141,ادبیات اروپا,ادبیات اروپا، عبارتی کلی است که شامل آثار به وجود آمده در این قاره ی سبز می شود. ادبیات اروپا، زبان های متعددی را در بر می گیرد که هر کدام، اهمیت و تأثیر مختص به خود را دارند. ادبیات کشورهایی چون انگلیس، فرانسه، آلمان، هلند، ایتالیا، روسیه و ... در این دسته جای می گیرند.
78,جایزه ی ملی کتاب انگلستان,جایزه ی ملی کتاب ( Galaxy National UK)، جایزه ای ادبی و انگلیسی است که به آثار و نویسندگان بریتانیایی تعلق می گیرد و برندگان آن، توسط انجمنی از اعضای صنعت نشر کتاب بریتانیا انتخاب می شوند.لیست نهایی نامزد های دریافت جایزه، توسط 50 نفر متشکل از مشتری های عمده ی خرده فروشی ها، کتاب-فروشی های مستقل و عمده فروشان، تهیه و تنظیم می شود. درنهایت، برندگان با رأی تمامی اعضای آکادمی جایزه ی ملی کتاب انگلستان، معرفی می شوند.
197,جایزه ی بهترین کتاب اول گودریدز,جایزه ی بهترین کتاب اول گودریدز، جایزه ای ادبی است که همه ساله توسط سایت معتبر معرفی و تحلیل کتاب «گودریدز» به نویسندگان برتر در ژانرهای مختلفی چون ادبیات داستانی و غیرداستانی، تاریخی، علمی، زندگی نامه و ... داده می شود و بزرگ ترین و معتبرترین جایزه ای است که مستقیما با رأی خوانندگان و مخاطبان کتاب ها انتخاب می شود.
333,جایزه ی بهترین کتاب داستانی گودریدز در ادبیات نوجوان,جایزه ی بهترین کتاب داستانی گودریدزدرادبیات نوجوان، جایزه ای ادبی است که همه ساله توسط سایت معتبر معرفی و تحلیل کتاب، «گودریدز» به نویسنده ی برترین کتاب داستانی درادبیات نوجوان سال داده می شود. لازم به ذکر است که این جایزه، بزرگ ترین و معتبرترین جایزه ای است که مستقیما با رأی خوانندگان و مخاطبان کتاب ها انتخاب می شود.
983,فهرست برترین کتاب ها درباره نژادپرستی,شاید چندان تعجب برانگیز نیست که در ایالات متحده بیش از هر کشور دیگری در دنیا، کتاب های مربوط به نژادپرستی وجود دارد. البته این گفته به این معنا نیست که مشکلات مربوط به نژادپرستی در سایر کشورها به چشم نمی خورد، اما برده داری و نژادپرستی، بخشی غیر قابل انکار از تاریخ این کشور را شکل داده است. و با این که برده داری و نژادپرستی اکنون غیرقانونی است، زخم ها و آسیب های ناشی از آن همچنان در جوامع مختلف احساس می شود. از همین رو، مطالعه و کسب اطلاعات بیشتر در مورد این مفهوم آسیب زا و غیرانسانی، می تواند برای همه ی افراد کمک کننده باشد. فهرست پیش رو که از ترکیب لیست های BusinessInsider، AboutGreatBooks و FiveBooks به وجود آمده، برخی از برترین آثار داستانی و غیرداستانی درباره ی نژادپرستی و برده داری را در خود جای داده است.
1223,فهرست کتاب های برگزیده به انتخاب «Publishers Weekly»,هفته نامه ی «Publishers Weekly» که یکی از معتبرترین و شناخته شده ترین مجله های آمریکایی برای ناشرین، کتاب فروشان و علاقه مندان به ادبیات به شمار می آید، همه ساله آثاری را به انتخاب منتقدین خود به عنوان کتاب های برگزیده در سال به علاقه مندان معرفی می کند. فهرست پیش رو که شامل آثار داستانی، غیرداستانی و ادبیات نوجوان می شود، کتاب های برگزیده به انتخاب «Publishers Weekly» را در خود جای داده است.
668,مجموعه رمان های جنایی «هری هول»,مجموعه یازده گانه هری هول به ترتیب شامل «خفاش»، «سوسک»، «سینه سرخ»، «الهه انتقام»، «ستاره شیطان»، «منجی»، «آدم برفی»، «پلنگ»، «شبح»، «پلیس» و «عطش» می شود.
696,مجموعه داستان ها فرانکلین لاک پشت,در داستان های فرانکلین، هر داستان با شمردن توانایی ها و کارهایی که فرانکلین از عهده آنها برمی آید شروع می شود و سپس به مشکلات و ناتوانی های او می پردازد. این نکته از ویژگی های این کتاب است و به مخاطب نشان می دهد که هر انسانی مجموعه ای از توانایی ها و ناتوانی هاست.این مجموعه برنده لوح سپاس از ششمین جشنواره کتاب های آموزشی رشد شده است.
897,فهرست برترین کتاب های مدیریت,مدیریت موثر و کارآمد به جنبه های متعددی بستگی دارد، اما مهم ترین نکته این است: شما مسئول نظارت و بررسی فعالیت ها و کارمندان یک شرکت خواهید بود. مدیران، علاوه بر داشتن درکی کامل از کسب و کار، باید برای کارکنان خود انگیزه بخش باشند و نقش یک رهبر را ایفا کنند. شاید بتوان گفت مدیریت، هم بهترین شغل دنیا است و هم پیچیده ترین آن. هزاران هزار کتاب درباره ی مدیریت وجود دارد اما کتاب های حاضر در این فهرست، از آزمون زمان سربلند بیرون آمده اند و کارایی خود را به اثبات رسانده اند. پس چه مدیر هستید و چه آرزو دارید روزی به یک مدیر تبدیل شوید، این کتاب ها به شما کمک می کنند که با سرعتی بیش از پیش به سوی هدفتان حرکت کنید.
179,ادبیات آفریقای جنوبی,ادبیات بومی آفریقای جنوبی در اواخر قرن نوزدهم جایگاه خود را پیدا کرد و در قرن بیستم به شکوفایی رسید. نویسندگان آفریقای جنوبی، با خلق آثاری ارزشمند، آرزوها، طرز تفکرها و سنت های موجود در این کشور را به جهانیان معرفی کردند. در نیمه ی دوم قرن بیست، تغییر شگرفی در موضوعات مورد علاقه ی نویسندگان آفریقای جنوبی پدیدار شد و مسائل مربوط به آپارتاید و زندگی مدرن جایگاه ویژه ای در آثار ادبی این کشور پیدا کردند.
320,برترین رمان های انگلیسی گاردین,رابرت مک کروم، نویسنده و منتقد ادبی شهیر انگلیسی، پس از دو سال مطالعه و واکاوی موشکافانه ی آثار ادبی نوشته شده به زبان انگلیسی، فهرستی ارزشمند از برترین عناوین موجود در دنیای ادبیات تهیه کرده است.روزنامه ی انگلیسی گاردین، علاوه بر پوشش اخبار جهان، در صنعت کتاب و کتاب خوانی نیز بسیار فعال بوده و با انتشار مطالب و لیست هایی اختصاصی از برترین نویسندگان، منتقدان، روزنامه نگاران و سایر فعالان حوزه ی ادبیات، در حال حاضر به عنوان یکی از معتبرترین مراجع پیگیری اخبار و گرفتن اطالاعات مختلف در زمینه ی کتاب در دنیا مطرح است.روزنامه ی گاردین، لیست رابرت مک کروم را تحت عنوان برترین رمان های انگلیسی زبان منتشر کرده است.
322,صد رمان برتر مدرن لایبرری - به انتخاب منتقدین,موسسه ی نشر کتاب آمریکایی مدرن لایبرری، در اوایل سال 1998 از گروه منتقدین و سردبیران خود خواست تا لیستی از برترین رمان های قرن بیستم میلادی را به وجود آورند. لیست تهیه شده شامل ارزشمندترین رمان های نوشته شده توسط بزرگترین نویسندگان قرن بیستم است و جوزف کنراد با داشتن چهار اثر، بیشتر از هر نویسنده ی دیگری در این فهرست، نامش تکرار شده است.  یکی دیگر از ارزشمند ترین لیست های کتاب دنیای ادبیات توسط موسسه مدرن لایبرری تهیه شده است که در آن نظر نخاطبین در مورد کتاب ها جمع آوری شده است. صد رمان برتر مدرن لایبرری - به انتخاب مخاطبین
667,فهرست بهترین کتاب های معمایی و جنایی,داستان معمایی یا داستان رمزآلود، گونه ای داستان است که معمولا با محوریت تحقیق و جستجو پیرامون یک جرم نوشته می شود. در بیشتر داستان های رمزگونه، کارآگاهی به دنبال حل معمای یک جرم است. ژانر معمایی، پیوند نزدیکی با ادبیات داستانی جنایی دارد.کتاب ها ی این فهرست از میان معروفترین لیست های کتاب های پیشنهادی در جهان که به انتخاب موسسات و سایت های مطرح بین المللی طبقه بندی شده است انتخاب شده اند. اگر به دنبال یک داستان جنایی و رمزآلود هستید این فهرست کتاب مخصوص شما است.
871,فهرست برترین زندگی نامه ها و خودزندگی نامه ها,بهترین زندگی نامه ها، دریچه ای جذاب و آموزنده از زندگی شخصی تأثیرگذار را رو به ما می گشایند و همچنین، ما را با شرایط حاکم بر زمانه ی آن شخص نیز آشنا می کنند. به واسطه ی زندگی نامه ها، می توانیم درباره ی تاریخ، روانشناسی، جامعه شناسی، سیاست، فلسفه و بسیاری دیگر از حوزه های دانش آشنا شویم. آثار موجود در این فهرست که از ترکیب لیست های برترین زندگی نامه ها و خودزندگی نامه های «گودریدز» و «بوک رایت» به وجود آمده، همگی مانند بهترین رمان ها، هیجان انگیز هستند و مخاطبین را به ورق زدن صفحات وا می دارند.
949,فهرست برترین کتاب ها درباره سفر,بهترین کتاب ها درباره سفر، چیزی بسیار بیشتر از فقط فهرستی از جاذبه های گردشگری نقاط مختلف دنیا هستند. این گونه از کتاب ها، بازدید از مکان های دیدنی را با مفهوم «کشف خویشتن» در هم می آمیزند و از تأثیرات دگرگون کننده ی سفر بر روح و روان انسان سخن می گویند. فهرست پیش رو که از ترکیب لیست های ارائه شده در ExpertVagabond، TravelAndLeisure و CNTraveler به وجود آمده، کتاب های برگزیده ای را در خود جای داده که همگی در یک ویژگی مشترک هستند: آن ها ما را به سفری خیال انگیز می برند و شاید حتی نوع نگرش ما نسبت به جهان را نیز تغییر دهند.
350,نمایشنامه عاشقانه,این دسته از نمایشنامه ها، عشق و روابط عاشقانه ی میان افراد را عامل اصلی پیشبرنده ی داستان خود قرار می دهند و در زمره ی پرطرفدارترین انواع نمایشنامه در جهان قرار دارند.
118,داستان پاد آرمان شهر,پادآرمان شهر یا ویران شهر، جامعه ای خیالی در داستان های علمی تخیلی است که در آن، ویژگی های منفی، برتری و چیرگی کامل دارند و زندگی در آن، دلخواه هیچ انسانی نیست. این جوامع در زمان هایی بد و شوم ترسیم می شوند که می توان آن را دوره ی بدزمانگی یا دژگاهی نامید. با این تعریف، یک جامعه ی پادآرمانی، نقطه ی مقابل و وارونه ی یک جامعه ی آرمانی (آرمان شهر یا مدینه ی فاضله) است. آرمان شهرها، جوامعی خیالی هستند که در آن ها همه چیز مثبت و ایده آل است. ترسیم یک جامعه ی پادآرمان و بدزمانه توسط نویسندگان آینده نگر معمولا به منظور هشدار به مردم در مورد ادامه یا افزایش چیرگی برخی معضلات اجتماعی صورت می گیرد.
512,فهرست کتاب های تاریخی برگزیده,در این فهرست می توانید برترین و تأثیرگذارترین کتاب های تاریخی تمام جهان را مشاهده کنید. لیست کتاب های تاریخی برگزیده از ترکیب معتبرترین فهرست های کتاب های تاریخی جهان، همچون فهرست «صد کتاب برتر تاریخی» به انتخاب List muse و چند سایت معتبر دیگر به وجود آمده است.این لیست شامل کتاب هایی است که بیشترین جوایز را داشته و مهمترین موضوعات تاریخ ایران و جهان در زمینه های تاریخ اجتماعی، تاریخ سیاسی، تاریخ فرهنگی، تاریخ اقتصادی، تاریخ فکری، تاریخ زنان، تاریخ نظامی، تاریخ مذهبی و ... را بررسی می کند.
613,مجموعه داستان های شرلوک هولمز,شرلوک هولمز نام یک کاراگاه خصوصی خیالی است که متولد یورکشایر انگلستان است و در اواخر قرن ۱۹ و آغاز قرن ۲۰ فعالیت می کرده است.هولمز با اشاره به خود به عنوان «کارآگاه مشاور» در داستان ها و مهارت های ویژه خود از جمله مشاهده دقیق، علم پزشکی قانونی، و استدلال منطقی مشهور است.شخصیت داستانی شرلوک هولمز نخستین بار در سال ۱۸۸۷ میلادی توسط سر آرتور کانن دویل ساخته و پرداخته شد و در کتاب ها مطرح شد. در نهایت چهار رمان و ۵۶ داستان کوتاه از شرلوک هولمز باقی مانده.اگرچه شرلوک هولمز اولین کارآگاه تخیلی نیست اما بهترین کارآگاه تخیلی است او در کتاب رکوردهای جهانی گینس به عنوان «شناخته شده ترین شخصیت خیالی» در تاریخ ثبت شده است. محبوبیت و شهرت هولمز به گونه ای است که بسیاری معتقدند او خیالی نیست بلکه فردی واقعی است.
406,جایزه ی میثوپوییک,جوایز میثوپوییک برای ادبیات و پژوهش های ادبی، توسط انجمن میثوپوییک به نویسندگان آثاری برجسته در حوزه های اسطوره، فانتزی و پژوهش های ادبی مربوط به این حوزه ها تعلق می گیرد. این جایزه با گذر زمان، بخش های مختلفی همچون بهترین داستان های دانشجویی را نیز به فهرست برندگان خود اضافه کرده است.
155,ادبیات شیلی,شیلی، جایگاه ویژه ای در دنیای ادبیات دارد. این کشور در آمریکای جنوبی، خانه ی برخی از برترین نویسندگان و آثار ادبی جهان بوده و یکی از پایه های اصلی ادبیات غنی آمریکای لاتین به شمار می آید. می توان از پابلو نرودا و روبرتو بولانیو به عنوان نمونه هایی از بزرگترین نویسندگان ادبیات شیلی نام برد.
216,داستان هنری,داستان هنری به داستانی اطلاق می گردد که در برگیرنده ی موضوعات مرتبط با هنر و یا هنرمندان باشد. برخی داستان های هنری نیز، از هنر و یا مسائل پیرامون خلق آثار هنری به عنوان عامل پیشبرنده ی داستان خود استفاده می کنند.
416,جایزه ی اینکی,جایزه ی اینکی، جایزه ای ادبی است که با رأی مستقیم مخاطبین، به آثار برگزیده در ادبیات نوجوان تعلق می گیرد. این جایزه دو بخش دارد: جایزه ی طلایی اینکی که به اثری استرالیایی تعلق می گیرد، و جایزه ی نقره ای اینکی که مربوط به آثار خارجی (غیر استرالیایی) می شود.
30,جایزه ی الکس,جایزه ی الکس(Alex Awards) ، به صورت سالانه ده کتاب برای مخاطب بزرگسال را معرفی می کند که به شکل ویژه ای توجه جوانان بین 12 تا 18 سال را به خود جلب کرده اند. در واقع، این جایزه، فهرستی از عناوین کتاب هایی است که توسط American Library Association ارائه می شود.
66,جایزه ی بوکه,جایزه ی بوکه (Boeke Prize) ، جایزه ای ادبی است که تا سال 2012 در آفریقای جنوبی اعطا می شد. این جایزه با الگوبرداری از جایزه ی من بوکر انگلستان، در سال 1995 بنیان گذاری شد و فقط به رمان های انگلیسی زبان داده شده است. 12تا از 19 کتاب برنده ی جایزه ی بوکه، اولین آثار نویسندگان بوده اند.
137,ادبیات مهاجرت,ادبیات مهاجرت، یا به قلم مهاجرین نوشته شده و یا داستان زندگی این افراد را مورد بررسی قرار می دهد. این گونه ی ادبیات از دهه ی 1980 میلادی به شکل فزاینده ای از محبوبیت بالایی برخوردار شده و به انسان هایی می پردازد که خانه و فرهنگ بومی خود را به امید داشتن یک زندگی جدید در محیطی کاملا ناآشنا رها کرده اند. تاریخچه ی این نوع نگارش نشان می دهد که شروع آن به شکل امروزی عمدتا به جنگ جهانی دوم به بعد و فرار ادبای یهودی از اروپا مربوط می شود.
459,جایزه ادبی Elle,جایزه Elle، جایزه ای ادبی است که بر اساس رأی و نظر مخاطبین این مجله ی معروف، برنده ی خود را معرفی می کند و هدفش، ارج نهادن به نظر زنان علاقه مند به کتاب و کتابخوانی است. این جایزه در سال 1969 بنیان نهاده شد.
976,فهرست برترین کتاب های «ادبیات مهاجرت»,کتاب ها می توانند دریچه ای رو به زندگی، فرهنگ و تجارب سایر انسان ها باشند—و یکی از بهترین راه ها برای صحبت درباره ی این مفاهیم مهم و تأثیرگذار، مطالعه ی برترین روایت ها درباره ی مفهوم مهاجرت و زندگی در محیط های ناآشنا است. برترین آثار در «ادبیات مهاجرت»، چه داستانی و چه غیرداستانی، تجربه ی ترک وطن را به شکلی هنرمندانه برای مخاطبین به تصویر می کشند و علاوه بر ارائه ی آموزه هایی از تاریخ و فرهنگ های مختلف، معنای حقیقی رفتن از خانه و زندگی در سرزمینی کاملا جدید را برای ما آشکار می کنند. فهرست پیش رو که از ترکیب لیست های BookRiot، Open Education و Goodreads به وجود آمده، برخی از برترین کتاب ها در «ادبیات مهاجرت» را در خود جای داده است.
253,ادبیات نیوزلند,ادبیات نیوزلند اغلب به موضوعاتی چون مکان ها و مسائل زندگی در این کشور می پردازند اما موضوعات دیگری نیز دست مایه ی خلق آثار هنری در نیوزلند قرار گرفته اند. شکل امروزی ادبیات این کشور در قرن بیستم متولد شد. اکثر آثار هنرمندان نیوزلندی به زبان انگلیسی نوشته می شوند.
743,فهرست برترین رمان های تاریخی,مطالعه ی برترین داستان های تاریخی، ما را به سفری به گذشته در جهانی از نو ساخته شده، و زمان و مکانی مشخص می برد. بهترین رمان های تاریخی، سرگذشت و شرایط زندگی انسان های پیش از ما را دوباره زنده و ملموس می سازند. این کتاب های آموزنده، فاصله ی میان اکنون و گذشته را از بین می برند و این فرصت را در اختیار ما قرار می دهند که به چهره ی خودمان در آینه ی تاریخ بنگریم. فهرست پیش رو، بهترین داستان های تاریخی جهان را به انتخاب سایت های Bookriot و Goodreads در خود جای داده است.
324,دهه 1670 میلادی,حوادثی چون شروع سومین جنگ انگلیس و هلند، اعلام جنگ دولت فرانسه علیه جمهوری هلند و نبرد میان روسیه و ترکیه، دهه ی 1670 میلادی را به دهه ای پرآشوب و طوفانی تبدیل کرده است.
138,ادبیات هجو,هجو در ادبیات، شعر یا نثری است که ضد مدح باشد و برای مقاصد شخصی به کار رود. این گونه از نوشتار، لحنی گزنده، صریح و گاه توهین آمیز دارد، اما اگر برای بیان دردهای اجتماعی-سیاسی به کار رود، با زبانی ملایم تر بیان می شود. هجو بر پایهٔ نقدی گزنده و دردانگیز بنا می شود و گاهی به سرحد دشنام یا ریشخند مسخره آمیز و دردآور می رسد. آثار ادبی هجو، تأثیر بسزایی در تغییر شرایط نامطلوب و تلنگر زدن به اجتماع دارند.
132,داستان زندگی خانوادگی,در این گونه از ادبیات، داستان پیرامون یک خانواده و با محوریت آن اتفاق میافتد. داستان های خانوادگی، همان طور که از اسمشان برمی آید، توجه اصلی خود را بر موضوعاتی چون روابط اعضای خانواده، مشکلات و گرفتاری های آن ها، بهتر یا بدتر شدن وضع یک خانواده در طول زمان و مسائلی از این دست معطوف می کنند.
136,داستان مردم شناسی,داستان مردم شناسی، شیوه ای از داستان گویی است که به توضیح ابعاد وجودی انسان می پردازد و حوزهٔ گسترده ای از فرهنگ تا تاریخ تکامل انسان را در برمی گیرد. ریشه های این گونه از آثار ادبی در علوم انسانی، علوم طبیعی و علوم اجتماعی است.
1160,فهرست کتاب های برگزیده به انتخاب «واشنگتن پست»,«واشنگتن پست» که یکی از معتبرترین و شناخته شده ترین روزنامه های آمریکا به شمار می آید، هر سال 10 کتاب را به عنوان آثار برگزیده انتخاب می کند. فهرست پیش رو که شامل آثار داستانی و غیرداستانی می شود، کتاب های برگزیده به انتخاب «واشنگتن پست» در قرن بیست و یکم را در خود جای داده است.
1212,فهرست کتاب های برگزیده به انتخاب «بیل گیتس»,«بیل گیتس» در تابستان و زمستان هر سال، دو مطلب از وبلاگ خود را به معرفی کتاب های پیشنهادی و فهرست مطالعاتی شخصی خودش اختصاص می دهد. این فهرست جذاب که بخش عمده ی آن از کتاب های غیرداستانی تشکیل شده، به خوبی نشان دهنده ی دغدغه ها و علایق «بیل گیتس» است. فهرست پیش رو، کتاب هایی تفکربرانگیز و آموزنده را در خود جای داده که همگی در زمره ی آثار تحسین شده و موفق در سال های اخیر به شمار می آیند.
1231,فهرست کتاب های برگزیده به انتخاب «مارک زاکربرگ»,«مارک زاکربرگ» در سال دوم حضور در دانشگاه «هاروارد»، از تحصیل انصراف داد تا بر روی پروژه اش، «فیسبوک»، بیشتر تمرکز کند. تقریبا همه، بقیه ی داستان را می دانند: «فیسبوک» اکنون بیش از دو میلیارد کاربر دارد و «زاکربرگ» نیز نام خود را به عنوان یکی از شناخته شده ترین چهره ها در جهان تکنولوژی مطرح کرده است. او همچنین همیشه برای ترویج مطالعه تلاش کرده و حتی در سال 2015 نیز، یک باشگاه کتاب آنلاین را در «فیسبوک» به وجود آورد. کتاب های برگزیده به انتخاب «زاکربرگ»، به گفته ی خودش، «بر آموختن درباره ی فرهنگ ها، اعتقادات، تاریخ ها و فناوری های جدید تأکید دارند.» فهرست پیش رو، تعدادی از کتاب های برگزیده به انتخاب «مارک زاکربرگ» را در خود جای داده است.
991,برترین آثار غیرداستانی دهه 2010 به انتخاب «نیویورک تایمز»,«نیویورک تایمز» روزنامه ی آمریکایی معتبر که مخاطبینی در سراسر جهان دارد، به صورت سالانه فهرستی متشکل از آثار داستانی، شعر و غیرداستانی برگزیده را به انتخاب دبیران خود منتشر می کند. در فهرست پیش رو، آثار غیرداستانی برگزیده در دهه 2010—بر اساس انتشار به زبان انگلیسی از سال 2010 تا سال 2019—به انتخاب «نیویورک تایمز» در اختیار علاقه مندان قرار گرفته است.
706,شعر زمان ما,«شعر زمان ما» نام عام کتاب هایی است که انتشارات نگاه هرچند ماه یکبار، یکی از مجلدات آن را انتشار خواهد داد. با این منظور که خوانندگان و علاقمندان شعر این زمان خاصه دانشجویان و شاعران جوان بتوانند با فضای راستین شعر این روزگار، که صور گوناگون آن، صرفآ در آثار چند شاعر پیشرفته امروز تجلی یافته است، آشنایی یابند.چنین کتاب هایی، ضمن اینکه موفق ترین شعرهای هر شاعر را به عنوان متن دربر خواهد داشت، نیز شامل مقدمه ای خواهد بود که بیش یا کم مسیر خاص خود شاعر را از آغاز ایام شاعری او تا امروز نشان خواهد داد. و درست از همین جاست که این مجلدات با منتخبات و برگزیده های معمول و متداول تفاوت می کند.این مقدمه، همه مختصات و کیفیات شعر شاعر و همه جوانب کار او را دربر خواهد داشت: چگونگی سرایش، زبان وسیله و زبان شعر، محتوا، «دید» و جهان بینی، تأثیرپذیری و تأثیرگذاری، ساختمان خاص و فضای ویژه و به طور کلی ضعف ها و قدرت های او را… و…بدیهی است کتابی از این دست، وقتی به نسبت کامل و جامع خواهد بود که در عین حال، راه ورود به فضای ویژه اشعار هر شاعر را که در حقیقت مربوط به زبان ویژه شعری اوست حتی الامکان نشان دهد.
311,دهه 1800 میلادی,دهه ی 1800 میلادی به خاطر حوادثی چون جنگ های ناپلئون، به اوج رسیدن تجارت برده در ایالات متحده و شروع جنگ روسیه و ترکیه، دوران پرفراز و نشیب و پرتلاطمی بود و موضوعات زیادی را در اختیار هنرمندان و نویسندگان عصر گذاشت.
315,دهه 1840 میلادی,دهه ی 1840، دهه ای پرفراز و نشیب بود و در طول این دوره تاریخی، بسیاری از کشورها، به خصوص در اروپا، قیام ها و تغییرات زیادی را تجربه کردند. رمان های بزرگی چون دیوید کاپرفیلد، بازار خودفروشی، جین ایر و بلندی های بادگیر در این دهه به دنیای ادبیات پیوستند.
895,فهرست برترین آثار غیرداستانی,کتاب های غیرداستانی، طیفی بسیار وسیع از آثار ادبی را شامل می شوند: از روایت هایی هیجان انگیز درباره ی جنگ گرفته تا متون تأثیرگذار فمینیستی، تلاش هایی باورنکردنی برای بقا، زندگی نامه های آموزنده و بررسی گوشه و کنارهای آشکار و نهان زندگی انسان ها. فهرست پیش رو، دربردارنده ی برترین آثار غیرداستانی است که از ترکیب دو فهرست معتبر روزنامه «گاردین» و نهاد انتشاراتی «مدرن لایبرری» به وجود آمده است.
789,برترین رمان های پادآرمان شهری و پسارستاخیزی,از مجموعه ی «عطش مبارزه» گرفته تا سریال هایی همچون «مردگان متحرک»، داستان های پادآرمان شهری و پسارستاخیزی این روزها به محبوبیت فوق العاده بالایی دست پیدا کرده اند، و خبری از کم شدن طرفداران این دو ژانر نیز به گوش نمی رسد. مرز میان این دو ژانر جذاب، با وجود تفاوت های بنیادینی که با هم دارند، در بسیاری از موارد محو و محوتر شده است. فهرست پیش رو، دربردارنده ی پنجاه اثر برتر در این دو ژانر به انتخاب کاربران سایت «گودریدز» است.
921,فهرست برترین کتاب ها درباره نویسندگی,اگر نویسنده هستید یا می خواهید روزی به یک نویسنده تبدیل شوید، به احتمال زیاد با برترین کتاب ها در این زمینه آشنایی مختصری دارید. اما در مورد این هنر بسیار گسترده و در حین حال بسیار شخصی، هر چه بدانید باز هم کم است! به همین خاطر در این فهرست، آثاری قرار گرفته که نویسندگان در آن ها علاوه بر پرداختن به مهارت ها و جنبه های مختلف هنر نویسندگی، به تأثیرات ماندگار آن در افکار و شیوه ی زندگی خود نیز پرداخته اند. این فهرست که از ترکیب لیست های ارائه شده در سایت های Medium و BookRiot به وجود آمده، به شما کمک می کند به نویسنده ای به مراتب بهتر تبدیل شوید.
1005,فهرست کتاب های برگزیده درباره «جامعه شناسی»,«جامعه شناسی» به ما کمک می کند تا بتوانیم نگاهی نزدیک تر به واقعیت را به جوامع مختلف داشته باشیم؛ این که چگونه بخش های مختلف یک جامعه ایجاد می شوند و تغییر می کنند، و این که این تغییرات اجتماعی، چه پیامدهایی را به دنبال دارند. این علم همچنین ما را قادر می سازد به درکی بهتر از نیروهای اجتماعی برسیم که رفتار انسان ها را شکل می دهند. فهرست پیش رو که از ترکیب لیست های Sociology Group، The Society Pages و List Muse به وجود آمده، برخی از برترین کتاب ها در مورد «جامعه شناسی» را در خود جای داده است.
310,دهه 1790 میلادی,در دهه ی 1790 میلادی، شهروندان فرانسوی در پاریس، اتحاد و آشتی ملی در این کشور را جشن گرفتند، کشور پادشاهی دانمارک-نروژ، اولین کشور در جهان شد که برده داری را غیرقانونی اعلام کرد و در نیویورک، قانونی به تصویب رسید که هدفش، حذف تدریجی برده داری در این ایالت بود. رویدادهایی از این دست در دهه ی 1790، باعث به وجود آمدن تغییراتی بنیادین در فرهنگ و ادبیات ملت های مختلف جهان شد.
417,فهرست برترین آثار فلسفی گودریدز,فهرست پیش رو، دربردارنده ی برترین آثار فلسفی تمام تاریخ است که با نظر مستقیم هزاران هزار مخاطب و علاقه مند به حوزه ی فلسفه ی جهان در سایت معتبر گودریدز به وجود آمده است. این فهرست ارزشمند، برترین و تأثیرگذارترین آثار فلسفی خلق شده در همه ی زمان ها و فرهنگ ها را گرد هم آورده و بدون تردید، راهنمایی فوق العاده کاربردی برای دوست داران این حوزه است.
430,جایزه GetAbstract,جایزه ی getAbstract، جایزه ای بین المللی است و بر کتاب هایی تجاری تمرکز دارد که تأثیر چشمگیری در سطح جهان داشته اند. همه ساله از سال 2001، بیش از ده هزار کتاب غیرداستانی انگلیسی و آلمانی برای دریافت این جایزه مورد ارزیابی قرار می گیرند. هیئت داوران، هر سال ده نامزد و چهار برنده ی انگلیسی و آلمانی را انتخاب می کنند.
926,فهرست برترین کتاب های نقد ادبی,درک کامل و تحلیل کتاب هایی که در قفسه های کتابفروشی های جهان به چشم می خورد، کار آسانی نیست. برخی از برجسته ترین ذهن ها در دنیای نقد ادبی، در کنار خود نویسندگان، در طول تاریخ تلاش کرده اند به این سوالات پاسخ دهند: چه چیزی ادبیات قابل قبول را به وجود می آورد؟ یا اصلا چه چیزی ادبیات را به وجود می آورد؟ سلایق شخصی چقدر در این تصمیم گیری اهمیت دارد؟ خوشبختانه در جهان نقد ادبی، نام ها و آثاری به چشم می خورند که می توانند در پیدا کردن پاسخ این سوالات به ما کمک های فراوانی کنند. فهرست پیش رو که از ترکیب لیست های Abebooks، Goodreads و Lithub به وجود آمده، برترین کتاب های نقد ادبی در سراسر جهان را در خود جای داده است.
974,فهرست برترین کتاب ها با «راوی غیرقابل اعتماد»,هر وقت با یک راوی «اول شخص» در داستان ها مواجه می شویم، به عنوان مخاطب می دانیم که به جای مشاهده ی مستقیم رویدادها، در حال خواندن نسخه ای از داستان هستیم که راوی در اختیارمان گذاشته است. به همین خاطر شاید بتوان گفت همه ی راویان «اول شخص»، به نوعی غیرقابل اعتماد هستند؛ این نکته اما در مورد برخی از راویان، بیش از سایرین نمود دارد. راوی داستان، زمانی «غیرقابل اعتماد» است که دلایلی برای شک کردن به روایت او از رویدادها وجود دارد. این گونه راوی به خاطر عدم ثبات روانی، حفظ وجهه ی خود یا دلایل دیگر، کل یا بخشی از حقیقت را با مخاطبین در میان نمی گذارد. فهرست پیش رو که از ترکیب لیست های BookRiot و Guardian به وجود آمده، برخی از برترین کتاب ها با «راوی غیرقابل اعتماد» را در خود جای داده است.
1283,نگهدارنده کتاب (غش گیر),غش گیر یا نگهدارنده کتاب ابزاری بسیار پرکاربرد است که از آن برای مرتب کردن کتاب در قفسه ها استفاده می شود.
49,جایزه ی بادبادک طلایی,جایزه ی بادبادک طلایی (Golden Kite) از سال ۱۹۷۱ از سوی انجمن نویسندگان وتصویرگران کتاب کودک به صورت سالانه به بهترین کتاب داستانی، غیر داستانی، متن کتاب های تصویری و تصویرگری کتاب های مصور اهدا می شود.نویسنده و تصویرگر برنده، افزون بر جایزه ی ۲۵۰۰ دلاری، هزینه ی سفر به لوس آنجلس برای شرکت در جشن دریافت جایزه را دریافت می کند. این جشن هر سال در ماه آگوست برگزار می شود. از سوی هیئت مدیره ی SCBWI، جایزه ای برابر با ۱۰۰۰ دلار برای ویراستاران کتاب های برنده و مدیر هنری کتاب های تصویری برنده در بخش تصویر نیز اهدا می شود که در نوع خود بی نظیر است. افزون بر چهار کتاب برنده ی جایزه، چهار کتاب برگزیده نیز از سوی هئیت داوران اعلام می شود. جایزه ی بادبادک طلایی تنها جایزه ی ادبیات کودکان و نوجوانان است که از سوی همتایان نویسندگان و تصویرگران داوری می شود و تنها به اعضا ی این انجمن اهدا می شود.
55,جایزه ی ملی کتاب آمریکا,جایزه ی کتاب ملی (انگلیسی: National Book Award) مجموعه ای از جوایز سالانه ی ادبی در ایالات متحده ی آمریکا است. در مراسم نهایی جایزه ی کتاب ملی که هر سال در ماه نوامبر برگزار می گردد، بنیاد کتاب ملی، جایزه ی کتاب ملی (شامل بخش های داستانی، غیرداستانی، شعر و ادبیات کودک و نوجوان) و دو جایزه ی یک عمر دستاورد را به نویسندگان اهدا می کند.جایزه ی کتاب ملی در سال ۱۹۳۶ به دست انجمن کتاب فروشان آمریکا بنیاد نهاده شد، در طول جنگ جهانی دوم فعالیتی نداشت و سپس در سال ۱۹۵۰ توسط ۳ سازمان فعال در صنعت کتاب، مجددا راه اندازی شد. نویسندگان و ناشران غیر آمریکایی، پیش از جنگ واجد شرایط دریافت جایزه بودند ولی در حال حاضر جایزه به نویسندگان آمریکایی برای کتاب هایی اهدا می شود که در حدود سال اهدای جایزه در آمریکا منتشر شده باشد.
